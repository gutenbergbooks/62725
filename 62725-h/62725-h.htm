<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta name="generator" content=
"HTML Tidy for HTML5 for Linux version 5.7.16" />
<meta http-equiv="Content-Type" content=
"text/html; charset=UTF-8" />
<meta http-equiv="Content-Style-Type" content="text/css" />
<title>The Project Gutenberg eBook of Jegenyék alatt by István
Tömörkény</title>

<style type="text/css">
/*<![CDATA[*/

body {
 margin-left: 10%;
 margin-right: 10%;
}

h1,h2,h3 {
 text-align: center;
 clear: both;
}

h2,h3 {
 margin-top: 2em;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}

.pagenum {
/*  visibility: hidden; */
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
}

.center {
 text-align: center;
 text-indent: 0;
}

.caption-small {font-weight: bold; font-size: small;}

.caption {font-weight: bold;}

.caption-large {font-weight: bold; font-size: large;}

.caption-150 {font-weight: bold; font-size: 150%;}

.figcenter {
 margin: auto;
 text-align: center;
}

.poem {
/* margin-left:5%; */
/* width: 90%; */
 font-size: 0.9em;
 display: table;
 margin: auto;
 text-align: left;
}

.poem .stanza {
 margin: 1em 0em 1em 0em;
}

.poem span.i0 {
 display: block;
 margin-left: 0em;
 padding-left: 3em;
 text-indent: -3em;
}

.poem span.i2 {
 display: block;
 margin-left: 1em;
 padding-left: 3em;
 text-indent: -3em;
}

.poem span.i4 {
 display: block;
 margin-left: 2em;
 padding-left: 3em;
 text-indent: -3em;
}

.poem span.i8 {
 display: block;
 margin-left: 4em;
 padding-left: 3em;
 text-indent: -3em;
}

.transnote {
 background-color: #E6E6FA;
 color: black;
 padding: 0.5em;
 font-family: sans-serif, serif;
 font-size: 0.9em;
}

.transnote p {
 text-align: center;
 text-indent: 1.5em;
}

ul.TOC {
 list-style-type: none;
 padding-left: 10%;
 text-indent: -5%;
 width: 70%;
 text-align: justify;
}

span.ralign {
 position: absolute;
 text-align: right;
 right: 15%;
 top: auto;
}
/*]]>*/
</style>
</head>
<body>

<div class="transnote">
<h3>Megjegyzések:</h3>
<p>A tartalomjegyzék a <a href="#Page_259">259</a>. oldalon
található.</p>
<p>Az eredeti képek elérhetők innen: <a href=
"http://books.google.com/books?id=EIQ-AQAAMAAJ">http://books.google.com/books?id=EIQ-AQAAMAAJ</a>.</p>
<p>Facebook oldalunk: <a href=
"http://www.facebook.com/PGHungarianTeam">http://www.facebook.com/PGHungarianTeam</a>.</p>
</div>
<hr class="chap" />
<div class="chapter"></div>
<div class="figcenter"><img src="images/cover.jpg" alt="" title=
"" /></div>
<hr class="chap" />
<p class="center"><span class="caption-150">MAGYAR IRÓK<br />
ARANY KÖNYVTÁRA.</span></p>
<p>&nbsp;</p>
<p class="center"><span class="caption">V. KÖTET.</span></p>
<p>&nbsp;</p>
<p class="center"><span class="caption">TÖMÖRKÉNY
ISTVÁN.</span></p>
<p class="center"><span class="caption-large">JEGENYÉK
ALATT.</span></p>
<p>&nbsp;</p>
<p>&nbsp;</p>
<p class="center"><span class="caption">BUDAPEST, 1908.</span></p>
<p class="center"><span class="caption">GRILL KÁROLY
KÖNYVKIADÓVÁLLALATA</span></p>
<p class="center"><span class="caption-small">IV. Veres Pálné-utcza
16.</span></p>
<hr class="chap" />
<h1>JEGENYÉK ALATT.</h1>
<p>&nbsp;</p>
<p class="center"><span class="caption">ELBESZÉLÉSEK.</span></p>
<p>&nbsp;</p>
<p class="center"><span class="caption-small">IRTA</span></p>
<p class="center"><span class="caption-large">TÖMÖRKÉNY
ISTVÁN.</span></p>
<p>&nbsp;</p>
<p>&nbsp;</p>
<p class="center"><span class="caption">BUDAPEST.</span></p>
<p class="center"><span class=
"caption">FRANKLIN-TÁRSULAT</span></p>
<p class="center"><span class="caption-small">MAGYAR IROD. INTÉZET
ÉS KÖNYVNYOMDA</span></p>
<p class="center"><span class="caption-small">FRANKLIN-TÁRSULAT
NYOMDÁJA.</span></p>
<hr class="chap" />
<div class="chapter"></div>
<p><span class="pagenum"><a name="Page_3" id=
"Page_3">-3-</a></span></p>
<h2>Pusztai harangszó.</h2>
<p>A harang az Isten nyelve, a ki ezen által szól az emberekhez.
Hétköznapokon reggel, délben, estve, ünnepnap azonban többször,
mert olyankor emberek is jobban ráérnek. De a hallgatása is egészen
más akkor. Lassan és méltósággal teljesen mondja el ilyenkor, a mit
akar. Hol misét hirdet, hol vecsernyét, majd meg az Ur Angyalát.
Néha halottat. Öreg halottat és kis halottat. A kis halottakkal
könnyebben bánik el, ellenben az öreg halottat hosszan és szomoruan
siratja. Az onnan van, mert az öreg halottak lelkének hosszabb
ajánlás szükségeltetik. De meg oda tekintély szempontjából is a
hosszu harangszó kell. Ha Kutyurkáék kis fia meghalt, elég annyit
kiáltozni szét a háztetők fölött: Kutyurka Gáspár, Kutyurka Gáspár,
Kutyurka Gáspár. Ellenben meghal, teszem azt öreg Biró András (úgy
is eleget élt már), akkor máskép szól a harang, a lélekcsöngetyűvel
egyetemben: Öreg Biró András uram möghalt. Adj Neki <span class=
"pagenum"><a name="Page_4" id="Page_4">-4-</a></span> Uram Isten
Örök Nyugodalmat. A nagy betük itt azt mutatják, mikor kettőztet a
harangozó a kötéllel.</p>
<p>Látják, kettőztetni sem tud minden harangozó. Persze, valamennyi
kettőztet, ki így, ki úgy; de valósággal kettőztetni csak kevesen
tudnak. Pedig az velejár azzal, hogy az Isten nyelve szépen szóljon
az emberekhez. Hogy megható legyen és ki lehessen belőle tudni, mit
mond.</p>
<p>Az öreg Diósi István volt erről nevezetes, a kit még ma is
emlegetnek. Szent életü férfiu volt, ott is érte a halál a
toronyban Istvánnapi vásárkor. Mert hogy vásár lévén, Tahi Tóth
Imre sok bort ivott és ennélfogva ujságot olvasott a korcsmában. Az
ujságban olvasott dolgok fölháborították a tótok ellen. Az volt az
ujságban, hogy a tótok izgatnak.</p>
<p>– Embörök! – ordította Tahi Tóth Imre és leütött két üveget az
asztalról.</p>
<p>– No? – mondták az embörök.</p>
<p>Tahi lesepert még két üveget:</p>
<p>– Üssük agyon a vásznos tótot!</p>
<p>No, aztán ment is ki a nép a piaczra, hogy agyonüti a vásznas
tótot. Jó, hogy csendőrséget rendezett be a faluba a kegyelmes
király, mert másképp agyon is ütik. De a csendőrök utjukat állották
s ijesztésképp a levegőben lőttek. No igen, csakhogy a golyó
fölment a toronyba <span class="pagenum"><a name="Page_5" id=
"Page_5">-5-</a></span> s éppen fején találta Diósi Istvánt, a
miből az látható, hogy még az Isten háza sem elég biztosíték a
fegyveres hatalmak ellen (adj Uram neki örök nyugodalmat).</p>
<p>Így állnak a dolgok a faluban, a hol az állapot mégis csak uras.
Ott Isten nyelvének szép lakása van. Magas torony. A teteje vörösre
festve, a fölött egy rézhordón a kereszt. Nagy ám az a hordó. Csak
alulról látszik kicsinek. Abba bele férne egy ember. A ki szent
Demeter éjszakáján arra fölmászna, tudna a madarak nyelvén. (A
denevérek kiveendők.) A torony be van meszelve fehérre kivülről s
belül falépcsők vezetnek föl hozzá, de voltaképpen föl se kell
menni a harangig, mert leszolgálnak a kötelek a kórushoz. És onnan
akkor énekelni is lehet a tanitó urral: Ez nagy Isten valóban… És
olyankor, midőn a harangot kettőzteti, a hang is kettőztetve száll
föl magasra, a tetőkön, föllegeken tul. És meghallgatásra talál
bizonynyal.</p>
<p>Nem megvetendő emellett a harangozói állás. A régi római urakkal
szólva, inkább első harangozó, mint második biró legyen a faluban
az ember. Mindenek köszöntik. A tisztelendő úrral barátságos
viszonyban áll. Ő fejti nála a bort, s ilyenkor piros a harangozó
és bámulatosan kettőztet. De zokon ezt senki neki nem <span class=
"pagenum"><a name="Page_6" id="Page_6">-6-</a></span> veszi, miután
egyébként szentéletű, ennek megfelőleg hosszu fekete selyemkendővel
van végigtekerve a nyaka, a mely fejének bizonyos méla állást
kölcsönöz. De bajusza sincsen kipödörve, ellenben lefelé hajtva, a
mi teljesen a kegyesség szinvonalára emeli.</p>
<p>Így van a falun. Lám, egészen más a tanyák között. Biz ott nincs
fehérre meszelt kőtorony, se sok harang. Ne gondolja senki, hogy
öt-hat volna. És nem is állnak ünnepies falak között, hanem falábon
vannak a tanya mellett, s voltaképpen az huzhatná meg a harangot, a
ki akarja, mert az az idők folyamán szinte öröklött hivatallá vált.
Itt a széki közben például az öreg Muha Teréz látja el a népet
harangszóval. Nagy, szép erős ember a Muha Teréz (lánynak
keresztelték annak idején, hogy ne vigyék el katonának), s a
tanyája mellett áll a harangláb az uton. Onnan szól a környékre
szét, messze csendülve az alacsony pusztai házak barna födelei
fölött.</p>
<p>Muha is tud kettőztetni. Mikor kapál kint a földön s valaki a
családbeliek közül harangoz helyette, a kapálást kettőzteti,
persze, míg abba nem hagyja. Mert harangszóra minden munkát abban
hagynak. A kalapot leveszik a fejről s a födetlen koponyákra tüz a
nap. A leányok az aczatolás, kukoriczatörés közben abban hagyják
<span class="pagenum"><a name="Page_7" id="Page_7">-7-</a></span> a
dévajkodást. És jön a közön át Felemás Laosnak, a pusztai
vándorkoldusnak a kordéja, kenetlenül, mert a nyikorgása hirdeti a
lapos mezőkön, hogy jön a Laos. És ha elhal a nyikorgás, hallható
Felemás Laos éneke a kordéból: Egy nagy fényességben tulajdon
Istenség…</p>
<p>Ha pedig ilyenkor Sáb Mihálylyal dolgoznak együtt az emberek,
messze mennek tőle. Sáb Mihály istentelen. Gonosz van benne –
mondják az asszonyok. Lehet, bár ezt bizonyosan nem tudni. Az való
igazság, hogy sokáig oda volt katonának a furvézereknél és erre
fölöttébb büszke. Azt mondja, a szekereskatona a legelső ember a
világon, Illés próféta is az volt, mert tüzes szekéren ment föl a
mennybe. De Sáb Mihály hiába beszél, nem hallgatnak reá. Sőt
káromló beszédeire keresztet vetnek, mondván:</p>
<p>– Uram, miatta ne érints minket.</p>
<p>Ünnepnap – – az valami mesés, ünnepnap. Isten szavának akkor
szárnyai vannak, nagy, fehér, bájos szárnyai, melyekkel lebeg az
ürben. A fák levelei remegnek. A nagy, karcsu jegenyék bólogatnak a
harangszóra: Ime az Ur küldötte. A fehér liliomok kelyhei
integetnek és a kutyák nem ugatnak ilyenkor. Ünnep van, ünnep,
ünnep. Minden szép és fényes. Az égen valódi tisztaság és a nap
szeliden tekint le a <span class="pagenum"><a name="Page_8" id=
"Page_8">-8-</a></span> rónák zöld végtelenjére. A galambok
tollászkodnak és a dúcz csapóajtójára állnak, mert e napon nem
bántja az ajtót senki. A füst a kéményből száll egyenesen föl, a
magasba. Az akácz kényesen hunyja össze leveleit. A kocsik zörgése
az uton oly ünnepi. Muha Teréz az eperfa alatt ül és fönszóval
olvas a családnak a Szent Könyvből:</p>
<p><i>47. Az Judas az tizenkettőnec egyike el iöve és soc nép
fegyverekkel és fustelyockal az népnec vén biráitól.</i></p>
<p><i>48. Az ki pedig őtet elárulá vala, adott vala nékiek telt ezt
mondván: Valakit én meg csókolok, az az (Jézus), megtartsátoc
azt.</i></p>
<p>Mindenki elszomorodik ezen s a kis második utolsó hangja
libegve, zengve száll a mezőkön át.</p>
<hr class="chap" />
<div class="chapter"></div>
<p><span class="pagenum"><a name="Page_9" id=
"Page_9">-9-</a></span></p>
<h2>Délelőtt a korcsmában.</h2>
<p>Tegyük föl, hogy Devecseri István, a ki csendes, korcsmát nem
járó magyarnak ismertetik a környéken, valamely ünnepnap délelőtt
látogatókat kap a tanyába. Vagy valami urféle társaság a városból,
vagy esetleg a komája, a ki egy napi járóföldre lakik s így ritkán
találkoznak. Különben a látogató lehet más is, talán a biztosító
társaság ügynöke, vagy akár a varrógépben utazó vigécz. Elég az
hozzá, hogy a látogatók örömére, a mint letelepülnek az asztalnál
az ereszet alatt, a kamrába megy István s törkölyt hoz elő, meg
apró, vastag poharakat. Ünnep lévén, kalács is van, valamint a
télen levágott sertéseknek az idén valami csodálatos finom, szép
szalonnája maradt. (A disznó ugyanis ezzel emel magának emléket a
halála után.)</p>
<p>E mellett van még sonkacsülök is, a mi szintén pompás étel, ha
valakinek okos bicskája van hozzá és ért az evés művészetéhez. Mert
<span class="pagenum"><a name="Page_10" id=
"Page_10">-10-</a></span> a bicskával való falatozás tudománya sem
sokkal kisebb Mátyás királyénál, a ki «bár ujjaival evett, ruhái
mégis tisztán maradtanak». A tanya Mátyás király óta eljutott a
bicskáig s azt oly szépen használja, hogy az étvágytalan beteg
embernek ehetnékje támad, ha meglát egy csülökből jóizüen
falatozót. Az úrféle nagyobb birkózással szedi szét porczelán
tányérján késsel, villával a gyenge csirkeczombot, mint kézből a
koma a csülköt. Utána szép ives karéjokat szelnek a kalácsból,
valamint megérkezik ekkorára az asszony is, a ki frissen szedett
zöld paprikát hoz. Igy megy a früstök egy darabig a törkölylyel, de
egyszer hirtelen föláll a gazda.</p>
<p>– Hova? – kérdezi a másik.</p>
<p>– Baraczkér’ – felel Devecseri büszkén. – Van ojan is, a magam
üstyin főtt.</p>
<p>Most jön a baraczkpálinka s abból iszogatnak, a míg el nem
érkezik az idő, a midőn a komának menni kell. Mert úgy kell venni a
dolgot, hogy a koma csak benézett ide éppen a komaság kedvéért
(mivel a látogatások tartják fönn a barátságot). Másként azonban
egészen más hivatala van ezuttal, a mennyiben levelet ad föl a
postán a fiának, a kit Boszniában sarczol a király. Persze a
levelesládák a pusztán nincsenek a kutgémek oldalára aggatva, hogy
beledobhassa, mint a városban <span class="pagenum"><a name=
"Page_11" id="Page_11">-11-</a></span> szokás, hanem azt el kell
vinni messze, messze. De a gyerek megérdemli ezt az utat s a koma a
baraczkból való italozás után jókedvüen hág a fürhéczre s a kutyák
üdvözlő csaholása közben kirobog nagy porfellegekkel a
tanyából.</p>
<p>Devecseri néz utána hosszan a tanyavégből, az asszony pedig a
pitvarajtóból. A tanyán ez azon udvariassági ténykedés, a mit
Knigge a lépcsőig való kikisérés czimen ir elő.</p>
<p>Mikor a kocsi a fordulónál eltünik, Devecseri visszatér és a
munkája után akar látni. A munka ezuttal komolyabb, mert az udvart
kellene mércsikélni egy ujabb hombár fölállítása szempontjából. Az
istállóból borjuköteleket hoz elő, összebogozza és azzal próbálja
széltében-hosszában az udvart, hogy hol lenne legalkalmatosabb az a
bizonyos.</p>
<p>De a munka nem megy egészen jól. Az agya már nem tiszta, a torka
pedig kellemesen bizsereg és némi baraczkbéli folytonosságot kiván.
A józan életü Devecseri Istvánnál szokatlan érzés ez nagyon, de
ezuttal már mindegy.</p>
<p>Ennélfogva eldobja a kötelet és az ereszet alá megy, hogy majd
iszik még egyet a baraczkból. De nem lehet. A zöldre festett asztal
a vadszőlő-lombok alatt már egészen üres, mert az asszony a
vendégfogadás maradványait mind a helyére hordta vissza.
<span class="pagenum"><a name="Page_12" id=
"Page_12">-12-</a></span></p>
<p>A gazda ugyan utána mehetne, mert tudja mindenről, hogy hova van
elrakva, de ez mégis bizonyos röstelkedéssel jár. Az asszony is
szót ejtene utána, ha mást nem, legalább ennyit:</p>
<p>– De rágyütt kend az izire…</p>
<p>Sokkal jobb ilyenkor, ha az ember a fejébe nyomja a kalapot,
botot vesz elő, s azt mondja az asszonynak:</p>
<p>– Elmék egy kicsit.</p>
<p>– Hova?</p>
<p>– Biczókhon.</p>
<p>Tudni kell, hogy Biczóknak korcsmája van kint s ezt nem is állja
meg beszéd nélkül az asszony. Azt mondja:</p>
<p>– Ugyan?</p>
<p>– De bizon csak – feleli rá félig vidáman, félig pedig
komolysággal István.</p>
<p>– De ebédre előgyün kend?</p>
<p>– Elő.</p>
<p>István most már végkép nekiindul. A tanya-udvarban a két kutya
összenéz, az egyik lefekszik az ut közepére, a mi annyit jelent,
hogy lélek az ajtón se be, se ki, – a másik pedig ballag a gazda
után. Félénken megy az eb, miután nem tudja, visszakergetik-e.
Egyszer aztán szőre a száraz bojtorjánba akad, az megzörög s arra
Devecseri visszafordul. A kutya alázattal lapul, de a mint látja,
hogy a gazda <span class="pagenum"><a name="Page_13" id=
"Page_13">-13-</a></span> nem szól semmit, vidáman ugrik föl, s
most már ő járja elől az utat. István egyébként nem szokta
megengedni, hogy a kutya így komázzon vele, de most derült
hangulattal lépdel maga is és egész a csöndes kaczagásig fölmegy a
jókedve, a mikor látja, hogy az akáczos közében a Hattyu tényleg
arra fordul, amerre Biczók korcsmája fekszik. Most már István meg
van győződve, hogy valóságos Isten rendelése a mai napra szánt
jókedv. Az a kis nehéz érzés, a mi a szivén feküdt eddig az ut
alatt, hogy oly könnyedén odahagyta az asszonyt, eltünik s ő maga
belép a tanyai korcsma udvarába.</p>
<p>Szép nagy hely az, kitapasztva szikes földdel, mert a nagy
eperfa alatt szokás tánczolni vasárnap délután. Most ott egy asztal
van, meg pad. Nyilvánvalólag ott reggeliztek Biczókék. István mellé
telepszik, a kutya a pad alá kerül és szétnéznek mindaketten.
István gazdát keres, a kutya meg kutyát. De nem látszik se gazda,
se kutya s ennélfogva azt mondja István jó hangosan:</p>
<p>– Biczók?</p>
<p>Az eperfa tulsó oldaláról azt mondja valaki:</p>
<p>– No!</p>
<p>Devecseri kihajol a fatörzs mögül, hogy jobban lásson és látja
is aztán Biczók Gergely uramat, a ki gyékényponyván fekszik a fa
árnyékában <span class="pagenum"><a name="Page_14" id=
"Page_14">-14-</a></span> és két könyökre támasztva a fejét,
ujságot olvas. De az olvasás nem megy könnyen, mert gyürődött,
zsiros nagyon az ujság. (Valami urinépek jártak erre a héten, azok
hoztak benne kácsaczombot.)</p>
<p>– Hát kend itt van? – kérdezi a vendég.</p>
<p>– Itt ám – mondja úgy hevertében éktelen nyugalommal Biczók.</p>
<p>– Hát mért nem szól kend?</p>
<p>– Majd szól kend, ha köll valami.</p>
<p>Persze hogy köll. István első sorban is bort kér. (Milyent?
kérdezi Biczók. Mindig csak egy fajta van neki.) A legjobbat kell
előhozni.</p>
<p>– Más nem köll? – kérdezi megint Biczók.</p>
<p>– Mi?</p>
<p>– Szolda.</p>
<p>Erre most már Devecseri nagyot rikkant. Hát hogyne! No nézze meg
az ember, de nagyon is kell! De ha nem tudta, hogy van!</p>
<p>– Van itt mindön – mondja Biczók büszkén, fölkelvén a gyékényről
s leporolva a térdeit. Azután bemegy a házba, italt hoz és
szikvizet, a mi előkelő jelenség a tanyákon, mivel messziről kell
szállitani. Így el lévén foglalva az asztal, szó nélkül
visszafekszik az ujságjához. A vendég azonban nagyot ivott a nagy
pohárból s miután így a félliteres üvegnek s a <span class=
"pagenum"><a name="Page_15" id="Page_15">-15-</a></span> fél
szódának a tartalma eltünt, egybeereszti most a szikvizet a
borral.</p>
<p>– Olvassa kend hangosan – ösztökéli a gazdát.</p>
<p>Biczók belekezd a vezérczikkbe.</p>
<p>– Aszongya, hogy aszongya: A va-lu-ta-kon-kon-</p>
<p>Mi az ugye?</p>
<p>– Aszongya, hogy aszongya: A
va-lu-ta-kon-kon-ver-tá-lá-sá-ról…</p>
<p>István ezen akkorát kaczag, hogy a Hattyu kiszalad a pad
alól.</p>
<p>– Bolond kend, Biczók. Hiszen nem ujság az, hanem valami diákos
levél. Mit akar kend ojat tudni, amihön nem ért. Jobb, ha iszik
kend. Ehuné.</p>
<p>S huzván a palaczkból, Biczók felé legyinti a nyakát, Biczók
elhalászsza, föláll s azt mondja (mert köszönni is kell egymásnak
valamikor):</p>
<p>– Adjon Isten…</p>
<p>– Adjon Isten – feleli István s egészen kedvre kap. Évődni kezd.
– Igyék kend, igya ki mind. Nagyon jóizü bor.</p>
<p>Biczók nagyot esik a szóra:</p>
<p>– Jó ugye?</p>
<p>– Jó ám, verje el az Isten a tüvit utrul-utra.</p>
<p>Ezen aztán mindaketten nevetnek, mert nem mától fogva ismerik ők
egymást. Biczók szó <span class="pagenum"><a name="Page_16" id=
"Page_16">-16-</a></span> nélkül megy be a házba s most nagyobb
üveggel hoz bort, meg egy sor szódát. Kinálják egymást.</p>
<p>– No.</p>
<p>– No.</p>
<p>A bor fogy.</p>
<p>– Máskülönben hogy van kend? – adja föl a szót Devecseri.</p>
<p>– Vagyok, – feleli Biczók. – Hát kend hogy áll?</p>
<p>– Nono, az embör csak mögvan valahogy. Isten á…</p>
<p>– Isten á…</p>
<p>A ldja mög elmarad, mert ez a koczintó köszöntés is azon magyar
szavak közé tartozik, a melyek elejéből egészen ki lehet találni a
végét.</p>
<p>Így aztán megint megvannak egy darabig. Egyszer István leveszi a
kalapot a fejéről.</p>
<p>– Kend már hallja? – kérdi Biczók.</p>
<p>– Ügön. Harangoznak ebédre.</p>
<p>– Gyék kend velünk.</p>
<p>– Én nem. Csak aztán kigyüjék kend.</p>
<p>Nem is kell reá sokáig várni, mert ünnepnap délutánján akad elég
dolog a korcsmában s így rövidre kell szabni az ebédet. Biczók
fiatal leánya már tesz-vesz is az udvaron, üvegeket mosogat, a
tánczhelyet söpri, a mit Devecseri <span class="pagenum"><a name=
"Page_17" id="Page_17">-17-</a></span> István szótalan kedvteléssel
néz a borospalaczkok mögül. Csak a mikor már egészen előtte porzik
a seprüvel, mondja neki:</p>
<p>– Aszongyák, Roza, az őszre hazagyün az ezred Boszniából.</p>
<p>Roza úgy tesz, mintha nem bánná, de mikor tetten kapja magát,
hogy elpirult, ledobja a seprűt s megszalad.</p>
<p>Eleven lény nélkül marad az udvar. Devecseri szeme keresztbe áll
kissé s az üvegek felé fordulva, mosolyogva ezeknek mondja el,
miközben a pipaszár végével a megfutott leány felé mutat:</p>
<p>– Mind ilyenök voltunk legénykorunkban.</p>
<p>Azzal iszik ujra s mert valami régi emlékezés támadhatott föl az
agyában, ezuttal igen nagyot. Azután elővesz egy szódát s a kutya
fejére fecskendez vele.</p>
<p>– Ne aludj, ha a gazdád nem alszik.</p>
<p>A Hattyu föl is ugrik, a fejét bele is üti az asztallábba s mert
fáj neki az ünnepi megemlékezés, vonít. István meg nevetve veszi
föl ismét a poharat, mikor kijön a házból Biczók, egy darab
lepénynyel a tenyerében.</p>
<p>– No – mondja s elébe nyujtja – kóstolóba.</p>
<p>Elfogadtatik.</p>
<p>– Fecskefarokra ögye kend. <span class="pagenum"><a name=
"Page_18" id="Page_18">-18-</a></span></p>
<p>Az megint külön tudomány a lepényt fecskefarokra enni, hogy
minden harapás után egy félszigetforma álljon ki belőle, kinálva
magát uj falat gyanánt. Devecseri azonban érti ennek is a módját s
az étek után, a mikor bevégezte, még jobb izű a bor. Koczintanak és
beszélgetnek. Az idő mulik. Egyszer az óráját vonja elő Devecseri s
kibontván a réztokból, megtekinti. Éppen fél kettőre van.</p>
<p>– Fizetök, Biczók – mondja.</p>
<p>– Hát elmén kend? – marasztalja a csárdás.</p>
<p>– El.</p>
<p>S nehogy azt higyje Biczók, mintha az asszony kedvéért menne
haza (a mint hogy igaz is), vontatottan teszi hozzá:</p>
<p>– Hogy a béröslegény elgyühessön a tánczhelyre.</p>
<p>Ezzel aztán kifizeti, a mi rész az italból reá esett s kezel
Biczókkal. A Hattyu megértvén a dolgok állapotát, előre megy,
István utána s lépdelnek a köz száraz homokján, a magas
jegenye-akáczok szükes déli árnyékában a tanya felé.</p>
<p>Otthon az asszonyt a kut mellett találja az ingadozó léptekkel
érkező István, a mint a tüzhely edényeit rakja a vizes dézsába. A
részeg István szeretettel néz végig dolgos élete párján és
ellágyulva mondja: <span class="pagenum"><a name="Page_19" id=
"Page_19">-19-</a></span></p>
<p>– Oda maradtam… Haragszol ugy-e Viktor?</p>
<p>Azt mondja Viktor:</p>
<p>– Bizony kár volt a sok szép jó ételért.</p>
<p>Azt mondja István:</p>
<p>– Sajnálom is már nagyon… Mög a sok pénzt, a mit a borért
elfizettem.</p>
<p>Erre bünbánattal lehajtja fejét. A nap végigfekszik arany
hullámaival a földeken s gyenge szellő szaladgál a fiatal akáczok
alatt. István még egyszer szól:</p>
<p>– Nagyon sajnálom.</p>
<p>Viktor csendesen törölgeti kötényével a kut kávája sarkát. Aztán
mentegetőzve rántja föl a vállait és szelid hangon védi Devecseri
Istvánt Devecseri István vádja ellenében:</p>
<p>– Azért nem köll olyan nagyon évődni… Ha rágyütt kend az
izire.</p>
<hr class="chap" />
<div class="chapter"></div>
<p><span class="pagenum"><a name="Page_20" id=
"Page_20">-20-</a></span></p>
<h2>Elveszett.</h2>
<p>A csősz néha valamely ujságlapról megolvas egyet-mást az abban
irt dolgok közül kint a napon, a földbe ásott ház oldala mellett.
Lassan betüz, mert a betük tréfálkoznak vele s nem mindenik mutatja
magát a való alakjában. Az <i>ipszilont</i> betünek olyan furcsa
farkakat kanyarítanak mostanság, hogy alig ismerjük mög a <i>gö</i>
betütől. A csősz még a régi iskolában tanulta a betüket s ha
valamelyiknek a formátumára nem emlékszik, kénytelen elmondani az
egész versezetet, melyben a betük külső testállásai le vannak
írva.</p>
<div class="poem">
<div class="stanza"><span class="i0">Kis igenyös, éggy puntum van
fölötte:<br /></span> <span class="i2">I, i, i.<br /></span>
<span class="i0">Kis igenyös, gácsérfarkas:<br /></span>
<span class="i2">Rö, rö, rö.<br /></span> <span class="i0">Olyan
mint az asztal lába:<br /></span> <span class="i2">Iksz, iksz,
iksz.<br /></span> <span class="i0">Lefelé a szára, jobbrul a
pofája:<br /></span> <span class="i2">Pö, pö,
pö.<br /></span></div>
</div>
<p><span class="pagenum"><a name="Page_21" id=
"Page_21">-21-</a></span></p>
<p>Ilyformán az olvasás lassan megy, de megy mégis. A csősz
megolvas mindent s nyers pusztai kritikát mond a dolgok fölött:</p>
<p>– Nem igaz ám ebből egy szó sem – véli a pipa mellől.</p>
<p>– Nem hiszi kend?</p>
<p>Megvonja a vállát.</p>
<p>– Nem hát. Hanem – mondja úgy engesztelés okáért – szép azért az
ilyen <i>kitalálás</i>…</p>
<p>Ez, úgy látszik, általános vélemény a mezőség emberei között. A
pusztalakó, a mikor a kalendárium adomás részét forgatja, így
szól:</p>
<p>– Nem hiszem én ezt el… De az eszét csudálom annak, a ki
kigondolta.</p>
<p>Hanem az mindegy, hogy hiszik-e vagy sem. A dolog mégis ott áll,
hogy minden ilyenféle kitalálások tetszenek, s az öreg csősz
elolvasott minden nyomtatványt, a mi a keze ügyébe került. E módon
sok dologról csodálatos véleményei támadtak. Egyszer azt mondta a
többi embernek véletlenül, hogy a nap egy helyen áll s a föld
mozog. Azután más ilyféle zöldségeket beszélt össze-vissza, a
miknek az lett az eredménye, hogy nem vették komolyan az
öreget.</p>
<p>Szalmaügyekben elismert szaktekintély maradt azután is, mert
hiszen a szalmáskert őrzésével foglalatoskodik s ezen a téren
teljesen <span class="pagenum"><a name="Page_22" id=
"Page_22">-22-</a></span> járatos, de másként nem sokba vették. A
béresek nem érintkeztek vele, a számadó juhász, e tekintélyes
ember, a ki számtalan rézpitykét visel a bőrnadrágján, azt tartotta
felőle, hogy bolond.</p>
<p>Bánta is ő… A szalmáskert úgy is kívül esett mindenféle egyéb
gazdasági terrénumon. Jobb szerette, ha nem zavarják. A kert
csendes, fű terem benne, a szalma száraz illata leng a levegőjében
s a dombos helyről messze ellátni a határban, az ér kigyózó fényes
vizén át távoli karcsu jegenyék közé. A háza félig földbe volt
építve, a fala is földből, a teteje is földből. A tetején is fű
nőtt s a kicsiny ablak elé függöny gyanánt egy öreg utilapu
terjesztette ernyős levelét. Olyan ház volt az, mint a czigány
putrik, de rendesebb, formásabb s az évek hosszu sora alatt
körülvéve buja füvektől, bizonyos kaczkiás külsőt váltott.</p>
<p>Vagy husz éve lakott itt az öreg csősz meg a leánya. Ő
tavaszszal, őszszel a napos helyen, nyáron a kazal árnyékában
olvasott, pipázott s nézte a nagy semmit. A leány odabent
tett-vett, főzött paprikás krumplit, ünnepnap csirkehust vagy
pörkölt tarhonyát, a melynek illatára a major összes kutyái
előkerültek.</p>
<p>Nem olyan kicsi csitri leány volt ez, mint gondolni lehetne,
hanem szép, magas és karcsu <span class="pagenum"><a name="Page_23"
id="Page_23">-23-</a></span> s fekete haja volt neki. Úgy kell
lenni a dolognak, hogy a földgunyhókban valami nagyon egészséges a
lakás, mert ez a leány ott született, ott nevelkedett ilyen szépre,
ott lettek ilyen formásak a kerek vállai – no az igaz, hogy onnan
is veszett el végképp.</p>
<p>Hova tünt, merre ment, a mikor elveszett: ki tudná megmondani.
Az emberek nem nagyon törődtek vele, mert hogy ő maga is olyan
volt, mint az apja, tudákos s okosabb akart lenni mindenkinél. Az
apja leánya volt valósággal, nyári vasárnap nem ment a rétre
labdázni, de még a siróhegyi csárda sem érte meg a kitüntetést,
hogy kopott padlóján valaha tánczolt volna.</p>
<p>A legények között bizonyára akad, a ki kedve szerint való, ha
egyáltalán megismerkedett volna velük. De nem ment sehova. Otthon
maradt és dolgozott. A földgunyhó belseje olyan tiszta volt, mint
egy gépház. Nyáron, csak persze nyáron. Télen nem lehet oly tisztán
tartani az ilyesféléket. Aztán akkor egyéb dolog van. Hordják a
béresek a szalmát és azt számon kell tartani. Azután disznóölés
van. És egyéb ilyenféle dolgok. És fát kell hordani az erdőből.</p>
<p>Fiatal béreslegények, a kik nem rég mentek haza a katonasorból s
a munka nem ölte még <span class="pagenum"><a name="Page_24" id=
"Page_24">-24-</a></span> meg bennük a fiatalos kedvet, incselkedni
próbáltak vele az erdőszélen. Nem ért ez semmit. Oda sem
hallgatott.</p>
<p>Az utolsó télen, a midőn így történtek a dolgok s a midőn Annus
eltünt, egy vándor trupp érkezett a tanyák közé. Szinészek voltak
ezek, valóságos szinészek: egy asszony, egy lányforma, azután az
igazgató úr, meg egy másik, egy fiatalabb. Egy kocsin jöttek négyen
a podgyászszal és vasárnap délután játékot rendeztek a juhistálló
felső végén. Ott volt arra hely szépen és meleg is volt a hely,
okosabban már nem is lehetett kiválasztani. No és azt aztán
elmondani nem lehet, a mit ott mindent előadtak. Ez volt csak az
igazi kitalálás. Az öreg csősz maga is előbiczegett a
szalmáskertből a leányával, nézni ezen királyok osztályoskodását és
villongásait a juhistállóban. A Belizár király volt az igazgató, a
hosszú hajával, a Sármány királyfi pedig az a szép magas fiatal
ember, vörös köpönyegben, aranyos karddal és szines papirosokból
való koronával, nem egészen aranyból és ezüstből, hanem csak a
milyen egy király fiát illeti. És azok a drága szép szavalások…</p>
<p>A társaság igen jó kedvvel játszott, mert hoztak tojást, tyukot,
az ispánék ott voltak, a vadászék és több ifiur a szomszéd
majorokból, <span class="pagenum"><a name="Page_25" id=
"Page_25">-25-</a></span> meg a közönség mind, a ki csak az
istállókból és béresházakból eljöhetett. Az igazgató úr a művészet
e szép és ritka pártfogásán igen fölbuzdult s oly apai átkokat
dörgött a Sármány királyfi felé, hogy öregebb asszonyok a hátulsó
hallgatóságban sürün vetették a keresztet magukra. A dolog tetszett
is s bár az uri nép hamar elvonult, a nagy közönség ott maradt s
vége nem volt az éljenzésnek, a mikor a hős Sármány aranypapirral
bevont kardját az istálló teteje felé tartva, sok veszedelem után
örök hűséget esküdött a herczegkisasszonynak, a kit a társaság
leányforma női tagja képviselt. Az is igen szépen játszott és a
haja úgy volt föltüzködve a fejére, mint az uri kisasszonyoké s
nagy ékességek csillogtak a hajában, mint azt városokban lehet
karácsonyfákon tapasztalni a tortásboltok ablakaiban.</p>
<p>Mindnyájukat megéljenezték és hogyvoltakat kiáltottak nekik,
különösen a Sármány királyfinak a biboros köpenyben, a ki azonban
alig látszott ezt tudomásul venni, hanem fáradtan szedte le az
előadás végével fejéről az őt megillető koronát és szomoruan
tekintett végig az istállón. Szeme réveteg tekintetével a sarokból
egy másik szempillantás találkozott, egy égő, tüzes, forró, vágyódó
tekintet arról a helyről, a hol a szalmáscsősz leánya állt…
<span class="pagenum"><a name="Page_26" id=
"Page_26">-26-</a></span></p>
<p>Ily szomoruan viselkedék Sármány királyfi, ellenben egészen más
volt a Belizár király. Mint mondá, kicsiny, de lelkes társasága
sulyos anyagi körülmények közé jutva, már-már pártoláshiánynyal és
éhinséggel küzködött s ez okból fokozott örömmel vette át a
barázdált arczu, agg ember a tojásokat, tyukokat, burgonyát s a
számadó juhász által utólag, elismerés gyanánt nyujtott
sonkacsülköt s fagyos kolbászt a művészet szent koszorujának
nevezte s meg is ették azonnal, a koronával a fejükön, a művészet
szent koszoruját. Sajnos, az elismerés napsugarának verőfényében
nem sütkérezhetett tovább a Dongováry Leo társulata, mert hogy
hétköznap egyéb dolog foglalja el az embereket s nem látogathatják
Thália csarnokát. Igy mondta ő, midőn elbucsuztak s a két kicsi,
sovány, macskányi lóval nekivágtak a fehér hómezőknek, a melyek
fölött föllegek futó árnya suhant át, kergetve egymást a puszta
végtelenségben.</p>
<p>Elmentek s elvittek mindent magukkal, a mi reájuk emlékeztetett.
A koronákat, a kardokat, a palástot mind ládákba tették, azok mind
velük mentek.</p>
<p>Ezen a fehér, holdjárta éjszakán a szalmás-kert alacsony
földházából megindult Annus és ment a koronák, biboros
ablakfüggöny-palástok után. Elveszett, eltünt végképp, nyoma sem
marad. <span class="pagenum"><a name="Page_27" id=
"Page_27">-27-</a></span></p>
<p>Hova veszett, hova tünt, hova pusztult: ki tudná megmondani a
pusztákon, a hol minden egyforma, minden megszokott s a hova nem
mindennap jönnek Belizár királyok.</p>
<p>Az öreg csősz egymagában olvassa a nyomtatványokat, a mik elébe
kerülnek, a mik az ispán házától, a vadásztól a kezébe jutnak.
Lehet, hogy megéri, a midőn a <i>Beérfalu és Környéke Lapja</i>
elismerő sorokat szentel Szalmáskerthy Annának, a jól szervezett
Dongováry-féle társulat első hősnőjének, a ki immár a nagykorcsma
udvarán két hét óta ejti lázba művészetével Beérfalu és környéke
intelligencziáját.</p>
<p>Lehet, hogy megéri, lehet, hogy nem. Szeme egyre gyengül. Fogy
az öreg nagyon.</p>
<p>– Rágja a szú a csontját, – mondja róla a számadó juhász.</p>
<p>A szeme világa bizony veszendőben van. Könyek is rontanak rajta
s azok szivárványán keresztül nem látni már meg rendesen a betük
formáit. Testállásukban a betük egyre zavarosabbak, mindinkább
gyakran kell emlékezés okáért a régi versezethez folyamodni.</p>
<div class="poem">
<div class="stanza"><span class="i0">Olyan mint az orosz
templom:<br /></span> <span class="i4">Hö, hö, hö;<br /></span>
<span class="i0">Emez meg mint a szij-nyakló:<br /></span>
<span class="i4">Lö, lö, lö…<br /></span></div>
</div>
<hr class="chap" />
<div class="chapter"></div>
<p><span class="pagenum"><a name="Page_28" id=
"Page_28">-28-</a></span></p>
<h2>A ravasz Kabók.</h2>
<p>Hogy hetivásárkor, ha bent van az ember a városban, a korcsmában
elmaradni nem jó és nem tanácsos, arra eleven tanubizonyság Hadadi
Mihály, a kivel ezen okból sok mindenféle vergődések történtek. A
dolog ugy áll, hogy ezen csapásokat bajos elkerülni. Hetivásárokon,
ha minden holmiját eladta az ember, már az ugy szokás, hogy
megéhezvén, eszik valamit. Vesz egy tizpénzes czipót a piaczon.
Azután bemegy valamely korcsmába és paprikás hust kér. Csakhogy
persze ez nem megy ilyen könnyen. A kenyérpiaczon alkudni kell s
végig próbálni a czipókat. Némelyik csodálatosan könnyű s tele van
likkal. No az a bolond ember, a ki megveszi. Más ellenben a
jóravaló czipó. Ez meg van a maga természetességében és se nem
könnyebb, se nem nagyobb, mint a hogy az tőle megkivántatik. Azt
azután megveszi az ember. <span class="pagenum"><a name="Page_29"
id="Page_29">-29-</a></span></p>
<p>– Aztán hogy adja? – kérdezi az ember.</p>
<p>– Tizenkét pénz – mondja a kofa keményen.</p>
<p>– Hatot adok érte.</p>
<p>A kofa most oldalt néz és meghuzza a derekára kötött nagykendő
rojtjait, a minek bizonyos megvetés-szerü jellege van.</p>
<p>– No akkor nem is öszik kend belüle.</p>
<p>Mihály azonban mosolyog, mert most már egészen rákötötte magát
erre a czipóra. Látnivaló, hogy a piaczon nincs több ilyen s ha már
egyszer az ember bent van a városban, vegye ki a részét az
élvezetekből.</p>
<p>– No adok érte nyolczat, de csak magának. Szörnyen tetszik a
maga képe néköm.</p>
<p>Az agyafurt Mihály ilyképp egy garast lealkud a czipóból, a mit
a hóna alá vesz s diadallal viszi a korcsmába. Ott hoznak neki
paprikás hust. Hát ez biz nem olyan, mint a melyet odakint a
bográcsban főznek, hanem azért csak megeszi, a ki éhes. Sőt Mihály
csak a czipó felét fogyasztván el a húshoz, koczog az asztalon.</p>
<p>– Sok húst főztek? – kérdezi.</p>
<p>– Sokat – mondja az étekfogó.</p>
<p>– Akkor hát sok leve van?</p>
<p>– Sok.</p>
<p>– No akkor adjon még levet ehhöz a czipóhoz. <span class=
"pagenum"><a name="Page_30" id="Page_30">-30-</a></span></p>
<p>Kap levet s azt méltósággal bicskahegyen mártogatja ki, a mi
midőn megtörtént, Mihály érzi, hogy étel dolgában teljesen el van
látva. Lesöpri most már a morzsát az asztalról, a kabátról, a
bicskát becsattantja, zsebre teszi, de csak előveszi ujból, hogy
koczoghasson vele az asztal szélén. Étel után ital kell s alig
hihető, hogy akadna olyan magyar nemzetiségü Mihály, a ki a
korcsmában étel után vizet kérne, ital gyanánt.</p>
<p>Biz így Mihály is csak bort kért, fél litert, a mi csodálatosan
kevés, ha nagy poharat adnak hozzá. Mihály vágyna, hogy ez
elfogyott, még másikra is, de a takarékosság ellentmond ennek.
Otthon ennyi pénzért háromannyit ihat. Le is mond a dobzódásról, de
épp e pillanatban lép be az ajtón egy másik czipóval a hóna alatt a
sógor is, bizonyos nevezetü Baráczius József.</p>
<p>– Nini – mondja Mihály.</p>
<p>– Nini – mondja József.</p>
<p>Ezzel kezelnek s Baráczius helyet foglal. Ők ugyan csak magyar
sógorságban állanak egymáshoz, de jó barátok nagyon, mert annak
idején Baráczius közel lakott Hadadiékhoz. Baráczius földje ugyan
most is ott van, a hol azelőtt, csak hogy Mihálynak most az utja
más. Ugyanis bizonyos Kabók Illés lakik arra, s annak a földjén
vezetett az ut Mihályhoz. Kabók, <span class="pagenum"><a name=
"Page_31" id="Page_31">-31-</a></span> míg szegény volt, nem bánta,
hogy ki kocsik járják a földjét, de most másképp van, mert
szerencse érte. A mint ment volna ki a városból, a vasuti átjárónál
elütötte a mozdony, Kabóknak kitört a lába s ezreket fizetett a
vasut a láb helyébe. Pedig a láb egészen összeforrt (az emberi
csont nem porczellántányér) s Kabók azóta gőgös ember és senkinek
sem engedi meg, hogy a földjén keresztül járjon.</p>
<p>Így Mihálynak most nagyot kell kerülni másfelé, hogy
hazajuthasson. Ennélfogva ritkán találkozik Baráczius Józseffel s
tudnivaló, hogy kivel minél ritkábban találkozik, az annál nagyobb
öröm. No és hogy a sógor szintén leteszi a czipót és paprikást
hozat, Mihály nem akar csak úgy ingyenben ülni az asztalnál.</p>
<p>No adjanak bort – mondja.</p>
<p>Adnak, de adnak aztán a sógornak is. Így italoznak, az idő
mulik, megint Mihály vesz, megint a sógor. Egyszer azt mondja
egyik:</p>
<p>– De már most –</p>
<p>– Mönjünk – egésziti ki a másik.</p>
<p>Hát éppen ideje. Kiballagnak s mennek egymás mellett a kocsik
felé. Ki vannak pirosodva és Mihály szerfölött pipázik. A kocsikon
sem különben megy a dolog. Sebesen hajtanak ki, ki a városból és
könnyebben kezdenek lélegzeni, a mint a szabadba érnek. Mert csak
más <span class="pagenum"><a name="Page_32" id=
"Page_32">-32-</a></span> az ott. Akkor Mihály neki ereszti az
ostort, hogy utólérje az előtte haladó sógort. Az ut elég széles
arra, hogy egymás mellett menjenek, koczogva s beszélgetnek.</p>
<p>– Rég járt kend mifelénk – mondja Baráczius.</p>
<p>– Hát ha nem löhet a Kabók miatt.</p>
<p>– Dehogy nem. Hiszen szabad az utja. Ma láttam.</p>
<p>Az ám. Csakhogy éppen ez is olyan dolog, a milyen Kabók Illéstől
telik ki. Mert Mihály a hallottakon megörülve, arra megy, át is
hajtat a Kabók-féle földön, de mire hazaért, sántit a lova.
Megnézi, látja, hogy ócska vasszeg van a lábában, (mert azzal
szórta tele Kabók az utat).</p>
<p>Dühös lesz most, mert mit csináljon az ember, ha a lova
megsántul. Szidja Kabókot, Barácziust, az utat és még sok egyebet,
mert nehéz a káromkodással betelni, különösen ha nem tudja az
ember, hol ment a szeg a ló lábába.</p>
<p>Végül az asszony csitító szavára belátja, hogy ezzel a dolgon
nem segít. A szeget kihuzza a ló lábából, ezt vizes vederbe
állítja, másnap pedig alig pitymallik, utra kel vele Dorosma felé.
Ott ugyanis vásár van, el kell adni a lovat és venni egy másikat.
Mihály odaér s kiáll a <span class="pagenum"><a name="Page_33" id=
"Page_33">-33-</a></span> lovával. A ló mutatós amúgy, kicsit
bizony nehezen emeli a lábát, de talán akad azért vevő. Jön a
lócsiszár és nézi a lovat.</p>
<p>– Hm – szól és végig tekint Mihályon – hát ez is eladó.</p>
<p>Próbáltatni kezdi amaz s szorongva nézi, hogy az állat
sántít.</p>
<p>– Hisz ez sánta! – kiált föl a csiszár.</p>
<p>– Sánta? – kérdezi Mihály.</p>
<p>– Hát.</p>
<p>– Az ám – toldja a gazda a szót – vöttem észre máma. Kicsit
elfeküdte a lábát.</p>
<p>Így beszélnek előre hátra, a mi különben egyre megy. A kupecz
már régen látja, hogy mi baja van a lónak, azt is látja, hogy nem
nagy baj az. Mihály pedig azt látja, hogy ez a szamár kupecz nem
lát semmit. A bolond még megveszi. A mint hogy igaz is volt. Mihály
százötven forintot kér a lóért, a kupecz huszat igért s végül száz
forintban kiegyeznek. A kupecz megy a lóval és mosolyog, hogy
becsapta az élhetetlent. Némi vád furdalja ugyan, de aztán dörmögni
kezd:</p>
<p>– Mit kupeczkodik, ha nem ért hozzá.</p>
<p>Erre azt kiáltja valaki a háta mögött:</p>
<p>– Tán neköm szaval kend?</p>
<p>Mihály ijedten fordul vissza, abban a hitben, hogy jön már a
kupecz a lóval. De a mint a <span class="pagenum"><a name="Page_34"
id="Page_34">-34-</a></span> szólóra tekint, örömteljesre válik az
arcza hirtelen. Hiszen ez a Kabók Illés. No ez jeles dolog. Ennek
igazán örülni lehet, a miért hogy ujra kinyitotta az utját.</p>
<p>– Adjon Isten – szól és egyben nyujtja is a kezét.</p>
<p>Kabók Illés belecsap. Lám, nem olyan gőgös. Mindent ráköltenek,
pedig a beszédje is egészen helyes.</p>
<p>– Kend is ló irányában? – kérdezi.</p>
<p>– Hát – bizonykodik örömmel Mihály, mert ő egyébként fölötte
jólelkü ember.</p>
<p>– Vövő kend vagy eladó?</p>
<p>– Mind a kettő. Eladtam egy lovat, most vöszök mását. Gyüjjön
kend deputálni.</p>
<p>Mennek deputálni, mert a lóvétel nem tartozik a közönséges
dolgokhoz. Az nehéz és furfangos állapot, mely körültekintést
igényel. Azt több felül ki kell tapasztalni.</p>
<p>– Hogy adta kend el a lovat – kérdezi Kabók Illés, a ki járatos
az ilyen dolgokban.</p>
<p>– Száz forintért – feleli Mihály. – Hanem nyolczvanért vöttem
tavaly… Most is ilyen formásat szeretnék vönni.</p>
<p>– Persze, persze – feleli Kabók. – Hanem nyolczvan forintért
bajos olyant kapni lóban, a ki húz is futós is…</p>
<p>– Csikót is nevel… <span class="pagenum"><a name="Page_35" id=
"Page_35">-35-</a></span></p>
<p>– Mög a testi állapota is röndös.</p>
<p>Ezen elgondolkoznak, a mint mennek a lovak sorai között s Mihály
az ostor nyelével ütögeti a csizmája orrát. Utóbb azt mondja:</p>
<p>– Nono.</p>
<p>Most lehajtott fejjel ballagnak tovább, nehogy valaki rajtuk a
vásárlási szándékot észre véve, olyan állatot kináljon, a melyik
nem tetszik. A lehajtott fejnek ez az egyik oka, a kevésbbé
praktikus. A másik ellenben abból áll, hogy az eladó emberek hosszu
sora meg ne lássa rajtuk, hogy tetszik ám valamelyik deres vagy
szürke. Annak mindjárt ára van! Ennélfogva csak úgy kell végig
menni a sorokon, mintha tisztán csak sétálás szempontjából jöttek
volna ide, a mely czélra ugyanis a dorosmai vásártér fölöttébb
alkalmas.</p>
<p>Igy haladnak. Sok mindenféle lovat hagynak el jobbra is, balra
is, van azok között különféle fajta.</p>
<p>– Szödik a katonák is – mondja Kabók.</p>
<p>– Az ám – felel Mihály – háború lösz.</p>
<p>Most egy kupecz rájuk kiált:</p>
<p>– Talán lovat akarnak kendtek.</p>
<p>– Azt, azt – válaszolt Kabók.</p>
<p>– Hát akkor ide jőjjenek, van itt megvenni való elég.
<span class="pagenum"><a name="Page_36" id=
"Page_36">-36-</a></span></p>
<p>– Csakhogy nem vönni akarjuk – vág vissza Kabók széles
mosolylyal – hanem csak úgy akarni akarjuk.</p>
<p>Erre nevet Mihály is, a lócsiszár pedig ingerülten huz végig
lovain. De hát ez nekik (nem a lovaknak, hanem Mihályéknak)
teljesen mindegy, ők csak mennek odébb lassan, alattomban figyelő
pillantásokat vetve szét. Egyszer aztán megrántja Mihály kabátja
szárnyát Kabók.</p>
<p>– Látja kend? – sugja.</p>
<p>– Azt ott? – sugja emez vissza.</p>
<p>– Azt hát. A három közül a harmadik.</p>
<p>– Testben egészen röndös, de a háta egy kicsit le van esve.
Zabosláda feje van neki.</p>
<p>– Nono – véli Kabók. – Olyan nyolczvan forintos formáju… A
király ménössiben van bizonyosan szöbb is.</p>
<p>Mihály megáll s messziről sandít a lóra. Hát valóban egészen
rendes állat. Vált hirtelen Kabókkal egy tekintetet. Mihály egyet
pislant, Kabók kettőt s ezzel el van íntézve a dolog. Kabók
elmarad, Mihály pedig megy a bizonyos ló felé, de csak tél-tul,
mintha mire sem lenne gondja. Még túl is megy rajta, de ekkor
elejti a kezéből az ostort, a miért vissza kell fordulni. Mikor
fölvenné, megakad a szeme a lovon. Nézi egy darabig, azután
hanyagul odaszól: <span class="pagenum"><a name="Page_37" id=
"Page_37">-37-</a></span></p>
<p>– Ez a vénség is eladó?</p>
<p>A gazda kissé ingerülten felel:</p>
<p>– Eladni eladó, de vénnek nem vén, fiatalabb mint kend.</p>
<p>– Nono – szelidül Mihály, – nem látta kend az én
körösztlevelemet.</p>
<p>Amaz kun ember létére nem enged magán kifogni s félválról
felel:</p>
<p>– Kend se a lóét.</p>
<p>Ezen most már nevetni kell. Ezt tudja Mihály jól, nehogy harag
legyen a dologból. Mosolyog s azt mondja:</p>
<p>– A lónak a foga a keresztlevele.</p>
<p>– Persze. Azt kell megnézni.</p>
<p>Meg is nézik. A ló ugyanis igen nyilt viselkedésü állat, a mely
soha sem tagadja el a korát, mert hiszen az évei száma oda vannak
irva a fogaira. Le lehet olvasni erről, hogy ez a ló hét esztendős,
a mi lónál körülbelül a férfikor delét jelenti. Hát ez éppen vágna.
Sem nagyon öreg, sem nagyon fiatal s ez utóbbi sem megvetendő, mert
ilyenkor már megállapodottabb az észjárása és nem tesz oly könnyen
kárt sem magában, sem másban.</p>
<p>– No ugy-e – mondja diadalmasan a kun.</p>
<p>– Hm – feleli Mihály savanykásan – ez még nem határoz, mert a
mellett akadhat más hibája. Hiszen látja kend az állását. Olyan a
<span class="pagenum"><a name="Page_38" id=
"Page_38">-38-</a></span> a háta, mint a beroskadt tanyatető. Meg a
feje… Micsoda nagy hordófej! Hiszen talán be sem fér vele az
istállóajtón.</p>
<p>A kun már ezt a sok gyalázást nem tűrné el, ha nem látná ki
Mihályból a vevőt. Az vesz, a ki ócsárol, tartja a német, a minek
az felel meg a magyarban, hogy alkuval megy a vásár.</p>
<p>– Hát – mondja – hibája van, azt a vak is láthatja. Ha hibás nem
volna, a katonák is megvennék.</p>
<p>Most Mihály kaczagni kezd s lóbázza kezében az ostort.</p>
<p>– Ezt? – kiáltja – ezt a lisztes hombárt? Ugyan hová tette kend
a szömit?</p>
<p>– Adjon Isten jó napot – mondja most valaki a háta megett. – Mit
nevet kend.</p>
<p>Mihály megfordul s Kabókra ismer.</p>
<p>– Nini – mondja – kend is itt van?</p>
<p>– Itt ám – feleli a ravasz Kabók. – Talán lovat néz kend
itt?</p>
<p>– Nézöm hát. Ezt a lovat, ennek a jó embörnek a lovát. De
nevetni köll rajta. Azt mondja erről a lórul, hogy még a katonák is
elvinnék… Nevetni való ez.</p>
<p>– Ha hibája nem volna – mondja bosszusan a kun – el is vinnék.
Nem mondom én, hogy így viszik el. Hanem ha hibája nem volna.
<span class="pagenum"><a name="Page_39" id=
"Page_39">-39-</a></span></p>
<p>Kabók most szemügyre veszi a lovat. Kissé hátra hajlik, a bal
lábát előre teszi s összehuzza a szemeit. Kritikus pillanat ez.</p>
<p>– Ez az a bizonyos ló? – kérdezi komoran.</p>
<p>– Ez.</p>
<p>Megnézi a fogait, a kor megállapítása miatt s közben kissé
rángatja a vállait.</p>
<p>(Mögötte már a könyere javát.) Aztán a nyakát markolászsza
végig, hogy nincsenek-e ott rejtek daganatok, továbbá a kehesség
kitanulmányozása szempontjából. Az állat nem is állja ki az erős
marok szorítását a gegőjén s köhint párszor, rázva a nagy fejét.
Kabók igen magasra huzza szempilláit e veszélyes aktusra, míg
ajkait összefogva, a szájszéleit lehuzza mélyen. A kun mindezt
aggodalommal, Mihály pedig benső gyönyörűséggel nézi. Ezután a
szemek kipróbálása következik. A nagy fekete fényes gömbök tiszta
szemet mutatnak, de Kabók azért csak belefuj mindkettőbe s rájuk is
lehel, miközben a ló fölkapja fejét s állon üti vele Kabókot. – Oh,
hogy kerülnél a kutyák asztalára – véli ez. Még most a kalappal is
kell integetni néhányszor az állat előtt azon okból, hogy nem-e
ijedős. Mert az is baj, ha ijedős, sőt fölötte nagy baj, mivel az,
a kinek olyan lova van, még arra sem ér rá, mikor hajt, hogy pipára
gyujtson a kocsiban. <span class="pagenum"><a name="Page_40" id=
"Page_40">-40-</a></span></p>
<p>Nos, idáig elment a vizitáczió. Most következik a hát
megvizsgálása, valamint, hogy szilárdan áll-e a ló a lábain. Ez
okból kissé oldalt lökdöstetik, a mi a kunnak némi gyönyörűséget
hoz, mert közben az alkutárgy, beleunva a szemlébe, le akarja
taposni Kabókot.</p>
<p>– Hej, de ugrálsz – feddi ez – talán az ördög bujt beléd?</p>
<p>S most már a lábak szemléje kezdődik. A lábaké. Ez a fődolog.
Végig kell menni minden izmon, hogy nincs-e megcsomósodva, nem
mutatkozik-e valahol pókosság s hogy nem stráfol-e az állat.
Továbbá jönnek a paták, a patkót soha nem látott szűz csontdarabok.
Végül pedig meg kell rántani jól a ló farkát, hogy nem-e hamis
szőrből van ragasztva, mert ez aztán valósággal tanyacsufság
lenne.</p>
<p>Készen lévén mindezzel, Kabók néhány lépést hátrált, az állát a
tenyerébe fogja s pár pillanatig szótalan komolysággal szemléli a
lovat.</p>
<p>Amazok várakozva tekintenek reá.</p>
<p>– Hát ezt vinnék el a katonák? – kérdezi végre a nagy hallgatás
után.</p>
<p>A kunban már forr a méreg, de türtőzteti magát.</p>
<p>– Mondtam már, hogy akkor, ha hibája nem volna, – szólt
összehuzott szemöldökjei alól tekintve a kritizáló férfiura.
<span class="pagenum"><a name="Page_41" id=
"Page_41">-41-</a></span></p>
<p>– Értöm, értöm – feleli Kabók, ki titokban bizalmas pillantást
vált Mihálylyal. A pillantás azt jelenti, hogy ez az a bizonyos ló,
a mit meg kell venni, ellenben Kabók szavai egészen mások.</p>
<p>– Értöm én azt – folytatja a beszédet a kunhoz – a mit kend
mond. De ha ennek a lónak hibája nem volna, éppen nem vihetnék el a
katonák.</p>
<p>– Már miért? – kötekedik a kun ember.</p>
<p>– Azért – förmed rá Kabók – mert akkor nem maradna meg belőle
semmi. Csupa hiba az egész ló.</p>
<p>Mihály is ezen a nézeten van s szó nélkül fordul meg, hogy
távozik. De elmenőben mégis kérdést intéz a gazdához:</p>
<p>– Aztán hogy adná?</p>
<p>– Hetvenöt forint.</p>
<p>Az alkudók szemei összevillannak s most már rövid kérdés az
egész. A mely lovat hetvenötre tartanak, azt odaadják hatvanért s
ennélfogva igérnek érte negyvenötöt. Ez igen szimmetrikus számítás.
Az egyik följebb megy az alku folyamán öttel, a másik lejebb öttel.
Aztán ujra haladnak ugyanennyivel. Végül következik az «Isten
neki», a hatvan forint, a midőn Mihály nagy parolát csap a kun
tenyerébe. A vásár elkészült, a passzust átírják s miután Mihály
<span class="pagenum"><a name="Page_42" id=
"Page_42">-42-</a></span> odakötötte volna a maga kocsijához a
lovat, a duttyánba mennek.</p>
<p>A duttyán a lóvásárok hotelje s valamely igen foltozott vászon
sátorból áll. Abban bort mérnek, sört is és ott sütik serpenyőben a
hires czigánypecsenyét, a mely jobban csalogat az illatával, mint a
kiakasztott korcsmaczégér. A ki reggeltől délidőtájig dángováz,
ténfereg, lökdösődik a lovak között, ha egy szép karéj fehér
kenyéren egy ilyen barna piros pecsenyedarabhoz juthat, megesküszik
reá, hogy ez a legjobb ebéd a világon. Van is ebben valami, habár
az evéséhez némi tudomány szükségeltetik. Nem tányéron szolgálják
azt föl, hanem azon a puha kenyéren, a mely vele jár és azt a
halforma bicskával azon is kell szeletelni igen vigyázva, hogy
valamiképp hamarabb meg ne egye az ember a tányért, mint a
hust.</p>
<p>Ezen a helyen kedvre derülnek Mihályék s bort isznak a jó vásár
emlékére. De még a kulacsot is megtöltik a midőn hazafelé indulnak.
Kabók gyalogosan ballagott át a szegedi földről s most Mihály
kocsiján megy haza. A ló, az uj ló igen jól lépdel s a mi fődolog,
passzol a másikhoz. Egyre több jó tulajdonságot födöznek föl benne
s Mihály, zsebében negyven forint nyereséggel, igen meg van
elégedve. Egyben Kabók eszét, okosságát, alkuvó <span class=
"pagenum"><a name="Page_43" id="Page_43">-43-</a></span> képességét
csodálja s mert hogy a mai nap nyeresége a Kabók révén került
hozzá, fölötte gyakran kinálja a kulacscsal. Meg is van ütődve
egészen, mikor egy keresztutnál az mondja Kabók:</p>
<p>– Álljon kend mög.</p>
<p>– Minek? – kérdezi Mihály.</p>
<p>– Hát mert én majd erre tartok, hazafelé – feleli Kabók.</p>
<p>A háladatos Mihály azonban erősködik:</p>
<p>– Ugyan minek járna kend gyalog? Elviszöm én hazáig.</p>
<p>– Nem köll. Kár vóna annyira meghajkurászni a lovakat. Nagy
kerülő nagyon – véli Kabók.</p>
<p>– Hiszen ott az ut a kend földjin – vitatja Mihály, a ki minden
áron szolgálatot akar tenni.</p>
<p>Kabók mosolyog ravaszul:</p>
<p>– Arra ne járjon kend – mondja – mert a mi törött cserép csak a
tanyába kerül, mind az utra van hányva. Belehág a ló.</p>
<p>Mihály e szavakat hallva, Kabókra mered a szemeivel. Tudja most
már, hol sántult meg a másik lova, meg is szidná érte Kabókot, de
hiszen éppen Kabók az, a ki neki ezzel a bajjal nyereséget hozott.
Nem szól hát a dologról semmit, csak annyit kérdez: <span class=
"pagenum"><a name="Page_44" id="Page_44">-44-</a></span></p>
<p>– Hát miért nem zárja kend el inkább az utat?</p>
<p>Kabók ismét mosolyog. Harcsa bajusza mozog a nevetéstől, apró
szemeit pedig összehuzza.</p>
<p>– Ha bezárom az utat – mondja, engöm szid az egész környék. Hát
nem zárom be. Nem fábul csinálok korlátot, hanem cserépbül. A ki
egyszer arra járt, többet nem kivánkozik.</p>
<p>– No nem – mondja gondolkozva Mihály. Kezelnek. Kabók beballag a
dülőbe, Mihály pedig koczog hazafelé. Eszmélkedik az ülésben, az
esze a Kabók ravaszságain jár s szeretne ő maga is ilyen okos ember
lenni.</p>
<p>– Fiskális esze van ennek az embörnek… fiskális esze… – mormogja
s kiszopja a kulacsból még azt a kicsi lelket, a mi benne
maradt.</p>
<hr class="chap" />
<div class="chapter"></div>
<p><span class="pagenum"><a name="Page_45" id=
"Page_45">-45-</a></span></p>
<h2>Csata a katonával.</h2>
<p>János a tanyáról többféle alapon jött be ezuttal a városba. Első
sorban a piaczi árak érdekelték s azonfölül néhány apró tárgyat is
kellett venni. Ugyanis kell egy karika a malacz orrára, egy karika
az inga-óra lánczára, a mit mindig ellopkodnak a gyerekek, végül
pedig adót is kellene fizetni.</p>
<p>János ez utóbbi mesterséget végzi el először s megszaporodva jön
ki az adóhivatalból. János odakint azt határozta, hogy tíz forintot
fog fizetni, de csak ötöt fizetett s így financziálisan
szaporodott. Ez mindig vidám állapot. Most már lehet karikákat
keresni. Talált is kettőt, nagyon szépet. Egyik jó volt az órára, a
másikat pedig nagyolta kissé a malacz orrára, de hát üsse kő, majd
hozzánövekszik. Az orr növendő. Ezzel most már egészen készen van s
lehetne is menni kifelé, a midőn eszébe ötlik, hogy vesz egy olcsó
jegyzőkönyvet a fiunak. Inkább abba irkáljon, mint a ház falára.
<span class="pagenum"><a name="Page_46" id=
"Page_46">-46-</a></span></p>
<p>Ez természetes. János valami játéküzletbe megy, végignézi a
kirakott tárgyakat s néhány fillérért vesz egy kis noteszt. Szép
azért az nagyon, olyan aranyos a háta, akár a biblia.</p>
<p>– No majd möglátom, mit ír bele a gyerök, – szól biztató
mosolylyal János a boltoshoz. – Maga lösz a felelős azért, a mit a
gyerök ebbe a könyvbe szerkeszt.</p>
<p>Így elválnak.</p>
<p>A mint azonban János az aprópénzt tartalmazó tárczát a belső
zsebbe akarná tenni, a tárcza leesik a földre, mert nem olyan
könnyü a subában való mozgás, mint a hogy azt az ember
gondolná.</p>
<p>János lehajol érte s a mikor fölvenné, egy kis szines alakon
akad meg a szeme. Ez egy játékkatona, a mely fakarjával szalutál, s
kabátja kékre, lábai vörösre vannak festve. A szerencsétlen kis
katona feküdt a földön, mert csákójával odaszorult az árusító
asztal lábához, de még így fekve is következetesen tisztelgett.
Természetesen János a hogy megpillantja, villámgyorsan az eszébe
ötlik, hogy a kis könyv mellett ez a katonababa is igen jó lesz a
gyereknek.</p>
<p>Hamar kikapja hát fekvő helyzetéből s hozzámarkolva a tárczához,
mindakettőt az öklébe fogja. Fölegyenesedik s az öklét bedugja a
belső <span class="pagenum"><a name="Page_47" id=
"Page_47">-47-</a></span> zsebbe. Ott kinyitja, a katona és a
tárcza bentmaradnak, kezét pedig nyitott állapotban huzza vissza.
No ez rendben van. Most már végleg elköszön a boltostól s az utczán
kedvvel rázza bele magát a subába.</p>
<p>Most addig be nem nyul a zsebbe, a míg a tanyára nem ér.</p>
<p>Nincs otthon senki, mivel hogy a gyerek iskolában van, az
asszony pedig odajár a szomszéd tanyán, a hol valami torban
segédkezik.</p>
<p>Így hát a lovakat kifogja s előkeresve az eresz alól a kulcsot,
bemegy a házba. Jó meleg van bent. János topog egy kicsit a
szobában s jár-kel. Majd pedig gondolkozik, vajjon utána menjen-e
az asszonynak, vagy reátegye az órára a karikát.</p>
<p>Eközben eszébe jut a notesz meg a katona. Gyertek elő. Zsebbe
nyul s kiveszi mindakettőt. Az asztalra teszi s az ablakhoz megy,
kitekint a néma tájra, az utra, hogy jön-e a gyerek. No, nem jön
még.</p>
<p>Visszafordul s ekkor a hogy tekintete az asztalra esik,
megdöbbenve lép hátra.</p>
<p>A notesz fekszik az asztalon, de a katona, melyet mellé
fektetett, nem fekszik, hanem áll és fölemelve tartja a kezét.</p>
<p>– Nini – mondja János.</p>
<p>Odamegy hozzá s lefekteti. <span class="pagenum"><a name=
"Page_48" id="Page_48">-48-</a></span></p>
<p>De midőn elvonja kezét, ujra fölugrik a katona, előbb hajlong
jobbra-balra, mintha igen mérges lenne, azután megáll keményen,
éppen neki szemközt fordulva és a kezét le nem eresztené ez
világért.</p>
<p>– No – szól ujra János és komolyan szemügyre veszi a kék-vörös
emberkét.</p>
<p>Fa ez, fa. Legalább annak mutatkozik. S miként van az, hogy
mégis mozog?</p>
<p>Leteszi most már keményen az asztalra s meg is nyomja, hogy jól
fekve maradjon. Úgy is van. Erős keze alatt megfekszi az asztalt a
katona és semmi mozgása nem érzik.</p>
<p>Ámde kezét hirtelen elvonva onnan, ujra csak fölpattan, hajlong,
megint előtte áll meg s két festett szemével reá tekint.</p>
<p>– Üssön mög a part! – kiáltja János és mérgesen csapja le
ujra.</p>
<p>Ezuttal politikával él. Nem kapja föl hirtelen a kezét, hanem
lassan fogja elhuzni. Meg is próbálja, de ime mi történik megint. A
hogy szelid vigyázattal emeli föl az ujjait, akként kél utána
lassan a katona, mignem ismét teljesen egyenesen áll és karját
Jánosra emeli.</p>
<p>– Éngöm ne fenyögess – mondja János s elmegy az asztaltól
egészen a sarokig.</p>
<p>Onnan gyanusan nézi. Csönd van kint, bent. Kissé alkonyodik s a
pusztára leszáll a téli <span class="pagenum"><a name="Page_49" id=
"Page_49">-49-</a></span> napáldozat ólmos fátyola. Semmi zaj sem
hallható, a boglya-kemenczében összeomlik néha a zsarátnok s koppan
a tapasztott falon. A notesz az asztalon fekszik, János a
kemencze-padkára ül, a katona áll az asztalon s mereven nézi
Jánost.</p>
<p>Meg sem mozdul.</p>
<p>János erős pillantásai egyre gyengébbek, végül lesüti szemeit a
katona tekintete előtt.</p>
<p>– Én nem loptalak el – védekezik halkan – feküdtél a földön.
Akkor minek feküdtél… Mert le voltál szorulva. Köszönd, hogy
fölemeltelek! Ez nem lopás. Más is elvitt volna, hallod-e? Engöm ne
verj mög szömmel, mert leütlek az asztalrul. Leütlek!</p>
<p>Erőt gyüjt és fenyegetve közeledik hozzá. János már-már leüti,
mikor uj gondolata támad. Az asztalon a kancsó, körülötte vizes az
uj deszka. Hirtelen elkapja a katonát és fejjel belenyomja a
vízbe.</p>
<p>– Ne kutya! – hörgi s homlokán verejtékcsöppek ütnek ki.</p>
<p>Mikor elveszi róla a kezét, fölkiált.</p>
<p>A katona nem kelt föl, ott maradt fekve a vízben.</p>
<p>János vigadozva nézi.</p>
<p>– No most ott vagy… Most mozogj, kutyafülü! <span class=
"pagenum"><a name="Page_50" id="Page_50">-50-</a></span></p>
<p>Mozog is. Ijedve veszi ezt észre a küzdő felek nagyobbika. A víz
nem birta teljesen leragasztani a zöld festékhez a kékfestékes
katonát, egyszerre mozogni kezd s hopp! megint egyenesen áll már,
de előbb előre-hátra hajladozik fölemelt karjával.</p>
<p>Hát ha ez nem czélzatos fenyegetés, akkor egyáltalán nincs
fenyegetés a világon.</p>
<p>János meghőköl, derekát az ágyhoz üti s fölsziszszen. Dühös
lesz.</p>
<p>– Minek is hoztalak ide! – kiáltja. – Engöm ne bánts mög. Ne
ronts mög. Összetörlek!</p>
<p>Előkapja a botot a sarokból s tisztes távolban maradva, le
akarja azzal nyomni a katonát. Nem megy. Kitér a bot elől s minél
jobban hozzá sujt, annál hevesebben fenyegetőzik.</p>
<p>János homlokán ismét ott van már a hideg veríték. Mit tegyen,
mit tegyen?</p>
<p>Eh, egyszer hal meg az ember. Hirtelen el-elsiklik az asztal
mellett, hogy az ablakhoz jusson. Ezt reszkető kézzel kinyitja.
Akkor visszafordul bátran, nagy kezével megmarkolja a kis embert,
hogy egészen elvesz az öklében.</p>
<p>– Gáspár… Menyhárt… Boldizsár… – mondja, s kilöki a katonát az
ablakon.</p>
<p>Repül, repül egy darabon, azután a fagyos göröngyök közé bukik s
hentereg ide-oda. <span class="pagenum"><a name="Page_51" id=
"Page_51">-51-</a></span></p>
<p>János utána néz.</p>
<p>– Huh! – csattan föl egyszer.</p>
<p>Már megint áll a katona egy hókupacz tetején, hajlong, integet,
emeli a kezét és erős szemrehányás van a tekintetében.</p>
<p>– Loptál, loptál, loptál…</p>
<p>János hallani véli a szavakat és szivét névtelen ijedtség
szorítja össze.</p>
<p>És rontások rontása, hogy épp most jön haza a gyerek az
iskolából. Látszik az uton. Közeledik, ő meg kiáltani akar reá.</p>
<p>– Kerüld el, kerüld el!</p>
<p>De nem bir. Rémülten, elzsibbadva látja az ablaknál, hogy a fiu
észrevette a katonát, fölemeli s diadallal hozza befelé.</p>
<p>Már az ajtónál kiáltoz:</p>
<p>– Nézze kend apám, nézze…</p>
<p>Az apja felhördül s kezét tiltakozva tartja maga elé.</p>
<p>– Be ne hozd! Ide ne hozd! Most vívtam vele éppen…</p>
<p>A fiu nem érti. A kis ember szemei szeretettel nézik a még
kisebb embert s kaczagva kiált:</p>
<p>– Nézze kend, ólom van az aljában. Ha léfektetöm, fölugrik.
Nézze kend mán!</p>
<p>Jánosról lefoszlik most a zsibbadtság, rémület s benső indulatai
elcsöndesülnek. <span class="pagenum"><a name="Page_52" id=
"Page_52">-52-</a></span></p>
<p>– Oh! – sóhajtja megkönnyebbülten – ólom van benne.</p>
<p>Aztán röstelkedve mozog, okát adandó az eddigi
violencziának.</p>
<p>– Azt hittem: lélök.</p>
<hr class="chap" />
<div class="chapter"></div>
<p><span class="pagenum"><a name="Page_53" id=
"Page_53">-53-</a></span></p>
<h2>Thurzó útja.</h2>
<p>Ha a bognárnak odaadnak egy csomó fát, hogy azt szerkeszsze
össze kocsinak, nem bizonyos, hogy a bognár ezt el is készíti.
(Amúgy is igen kitanulhatlan a bognár mesterség.) Hanem a kis
gyerekről, már mikor megszületett, bizonyos, hogy meg fog halni
valamikor. Az élet készíti ki erre a fiut, az élet, a mely előbb
erős embert szerkeszt belőle, azután pedig őrölni kezdi, elszívja a
vérét, összetöri a csontjait, végül megöli. Ilyformán, bár semmi
sem bizonyos, az bizonyos mégis, hogy valamennyien meghalunk,
legalább eddig mind meghalt, a ki született, az öreg Lévai Mihályt
kivéve, a ki még százöt éves korában sem halt meg, hanem
agyonütötték.</p>
<p>Ő lett volna az egyetlen kivétel a szabály alól, de nem
lehetett, el kellett menni neki is a nyugalomnak csöndes éjjelébe,
közanyánk ölébe. Mindegy. Nem baj ez. Helyet kell csinálni
<span class="pagenum"><a name="Page_54" id=
"Page_54">-54-</a></span> a fiataloknak s ennélfogva az nem is
olyan különös, mint a milyennek látszik, ha valaki meghal. Elmulik
s emlékezet marad utána, a melynél fogva még sokáig emlegetik,
minél czifrább életü volt, annál tovább. Ha valami igen csendes,
nyugalmas, munkás életet élt, a családján kivül alig emlékszik
valaki utána, más esetben pedig gyakran emlegetik, mondván, ha
elhaladnak kocsival valamely kopár dombaljban:</p>
<p>– Itt verekedett Vak Istók egymaga három zsandárral.</p>
<p>De hiszen az ilyenkor már teljesen mindegy, hárommal
verekedett-e vagy öttel. Most ugyan nem verekedne meg egygyel
sem.</p>
<p>Ezt gondolni néha szomoru. Hogy az a nagy erős ember fekszik
mozdulatlan, pedig mennyi sok szép dohány termett tavaly is, a
mivel csempészkedni lehetne.</p>
<p>Ez, a kiről most itt szó van, nem az ilyen fajta emlékezetü
emberek közül való. Nagyon csendes viselkedésü volt világéletében
az öreg, most se külömb, hogy meghalt. Úgy volt, hogy egyszer csak
lehunyta szemeit. Betegnek nem volt valami nagy beteg, csak a hátát
fájlalta néha s azt mondta, reggelenkint annyira fázik, hogy a
szive is reszket. De nem volt ez mindig így. Gyakran hetekig is
elmaradt a baj, a <span class="pagenum"><a name="Page_55" id=
"Page_55">-55-</a></span> míg aztán ujra előjött. Ilyenkor
kedvetlenül panaszolta:</p>
<p>– Nem tudom, mi bajom van mán mögén.</p>
<p>– Miért? – kérdezte a felesége.</p>
<p>– Nem köll a dohány.</p>
<p>No már ez komoly baj s ha valaki így van pipás ember létére, jól
teszi, ha intézkedik az elmulás iránt. Mert hogyha valakinek
sajogtatja a hátát az a bizonyos valami, meg hogy a fázástól
reszket a szive gyökere is, az mind semmi ahhoz képest, mikor
elhagyatottan hever az ablakpárkányban a pipa, a dohányzacskó, meg
az ágy derekaljában a szépen kisimított, féltve őrzött barna-sárga
dohánylevelek. Az már nehéz dolog. Mert ha a pipa nem kell, nem
kell a reggeli korty pálinka sem, a bor sem, étel dolgában pedig ha
minden tudományát összeszedi is az asszony, nem tud olyant főzni, a
mi kináltassa magát a tálban.</p>
<p>Ez volt Thurzó Pál halálos betegségének is az előjele, hogy nem
kellett a dohány. Thurzó Pál nem volt valami nagy úr, hanem
szegényes pusztai ember, éppen csak akkora földdel, a mekkorára
tanyát lehet építeni. A neve, ez a hires magyar név, ezért
csodálatosnak tetszhetik, pedig nincs benne semmi feltünő. Vannak
itt Bercsényiek, Thurzók, Béltekyek, Thököliek, Rákócziak,
Szécsenyiek, Bánhidyak. <span class="pagenum"><a name="Page_56" id=
"Page_56">-56-</a></span> Egyik ilyen foglalkozásban van, másik
másban, de mindannyi magyar ember.</p>
<p>Egyébként a név nem határoz, mert azért csak meghal az ember.
Így járt Thurzó Pál is. Este még beszélgetett a családjával,
mielőtt lefeküdt volna, mert a tél nagyon arra való idő. Korán
szokás feküdni, hogy ne fogyjon a világ, a gyerek is nagyhamar
kiment az istállóba és valamennyien lenyugodtak. Thurzó Pál ezen
éjszaka meghalt szó nélkül és még azt sem mondta, hogy
befellegzett. Csak reggel vették észre, mikor költik, de hiába
költik, mert nem hallja.</p>
<p>Az asszony sirva fakad, utána a leánya. Thurzó fekszik az ágyban
mozdulatlan. Bejön a gyerek, kérdi, mi baj. Mondják neki:</p>
<p>– Möghalt az apád.</p>
<p>A legény meredten bámult az ágyra és nézi az apját. Mikor az
anya a siralom énekeibe kezd, hogy jaj mi lesz velünk most már, nem
állja tovább, szótlan kifordul a házból, az udvar havában elmegy a
tanyakerítésig, a sövény fagyos ágaiba fogódzik és kitekint a
tájra.</p>
<p>Végig fehér minden. Az ut, a fák, a mezők, melyből néhol
elszáradt bozótok teteje tünik elő. A csönd végtelen. Az uton nem
jár senki, a kutyák nem ugatnak, mert nincs mire, az egyedüli mozgó
lény a varju, a mely csapatostul <span class="pagenum"><a name=
"Page_57" id="Page_57">-57-</a></span> ténfereg a havak tetején. Az
ég alján nagy szürkeségek, a melyben elvesz a tanyavilág és ebből a
szürkéből ha szél támad, apró fekete tömegek gurulnak elő,
elszáradt ballangó-gyökerek gömbjei, a mik végig zörögnek a határ
egyik végétől a másikig. Ők az egyetlen utasok, mert ilyenkor senki
sem jár kint, csak a kinek okvetlenül menni kell. Nemcsak a föld, a
fák, a virágok alszanak, de az emberek is vegetálnak. A pusztalakó,
hogy a világítást ne fogyaszsza, későn kel, korán fekszik, az ebéd
pedig eltünt, nincs más, csak reggeli meg a vacsora, mert a
föntlétel ideje oly kevés, hogy abba egy harmadik étkezést
beleszurni lehetetlen. Ólmos föllegek idején, mikor egészen
elsötétül a táj s a dél világossága sem több, mint a nyári
alkonyaté, nyolczkor kelnek, ötkor feküsznek az emberek. Ha azután
még nagy is a hó, a határ egyetlen börtön, mert csak gyalogos ember
járhat, de az sem birja ki messzire.</p>
<p>A betegség és a halál mindenütt szomoru, de legszomorubb ezeken
a helyeken, ha téli világ van. Külön-külön börtön valamennyi ház.
Orvos?… nem, ilyenkor maguktól halnak meg az emberek. Negyedéve
télen, mikor óriás tömegben esett le a hó az égből, történt, hogy a
halottat sem lehetett elvinni több napig a <span class=
"pagenum"><a name="Page_58" id="Page_58">-58-</a></span> messzi
sirjához. Addig a hideg konzerválta, mert hóravatalra tették az
udvaron, a hol csonttá fagyott.</p>
<p>… Belülről egyre hangosabb a sirás, a siralom jajgató éneke
sikoltásokra válik. A legény visszamegy, leakasztja a subát.</p>
<p>– Hova mégy?</p>
<p>– Majd hirt adok.</p>
<p>Nagy bottal a kezében utnak indul a tanyák felé s beszól
egyenkint:</p>
<p>– Jó napot.</p>
<p>– Jó napot. Mi járatban vagy?</p>
<p>– Nem ögyébben, mint hogy möghalt az apám.</p>
<p>Mire a táj tulsó oldaláról a tanyához visszakerül, itt is, amott
is, a fehér havon mozgó alakok látszanak. A hallottlátogatók ezek,
a kik e foglalkozást semmiért el nem hagynák. Jönnek subában, az
asszonyok hosszu, rókaprémes köpönyegben. Míg jönnek, beszédet
tartanak az az elhunyt fölött. Az emberek gondolkoznak. Ha most
Thurzóné a földet eladná, meg lehetne venni. Számolgatják magukban,
ki lenne rá vevő, hánynyal kellene megküzdeni. Mert ez küzdelem, a
földszerzés harcza, a mely csodás erővel él bennük. A föld a vagyon
alapja s a pénz sehol sincs oly jó helyen, mint a földben. Ki
liczitálna rá? Savanya Pál, Kabók <span class="pagenum"><a name=
"Page_59" id="Page_59">-59-</a></span> Gergő, Gél Mátyás… Gél
Mátyás, Gél Mátyás – van is ennek pénze…</p>
<p>A tanyában ekkorra nagy a csöndesség. Mint minden elmulik, a
sirás ideje is elmult. Csak a szemek könyesek és a fekete hangulat
terjed. A kutya sem ugat. Mondják, hogy a kutya néha lelket lát s
ez attól van, bár mások ismét az ellenkezőt tartják, hogy midőn az
eb lelket lát, emberi hangot hallat, oly névtelen üvöltést, mint
például az, a ki megy a Tisza közepén s hirtelen kilövik a
csolnakából. Bár ez irányban mi bizonyosat sem lehet tudni.</p>
<p>A tehén is kilépett az istállóból s megállt a befagyott vályu
előtt. Savanya Pál, ki földvételi számadásaiban elmerülve
lépegetett idáig, odament s huzott neki vizet. Az állat mohón
kapott utána s mig ivott, nézte Savanyát nagy fekete szemeivel,
hogy vajjon még egy vödörrel huz-e.</p>
<p>– Huzhatok – mormogta Savanya Pál – ámbátor nem jó ennyi vizet
inni hidegön.</p>
<p>Azután mikor visszaereszté a vödröt, megvakarta az állat
fületövét, a mi tehénnek legkellemesebb állapot, mivel oda sem a
farkával, sem a lábával el nem tud érni. E közben ér be Gél Mátyás
a kapun, mivel hogy ő lassabban jár, mert kortyantgatni szokott az
uton, pálinkával tartván magában az egyenességet. <span class=
"pagenum"><a name="Page_60" id="Page_60">-60-</a></span></p>
<p>– Nézd el nézd – beszél magának italos emberek szokása szerint –
ez mán egész átvötte a gazdálkodást. Pedig úgy is ráliczitálok.</p>
<p>Majd odakiált Savanyának:</p>
<p>– Hát kend?</p>
<p>– Ehun e! – felel Savanya.</p>
<p>– Ajnározza kend a tehenet?</p>
<p>– Az. Mögsajnáltam szögént.</p>
<p>Odabent pedig már asszonyok vannak, szomoruan lépve a házba. Már
maga a bemenetel is… Az ilyen fekete nap az egyetlen aktus, a midőn
nem lehet köszönteni. Se áldásbékességet, se jónapot kivánni nem
lehet és ez valami nyomasztó, nehéz dolog nagyon, szótalan lépni át
a küszöböt. Thurzó már meg van mosdatva és fekszik a padon. Fejénél
gyertya van, az asztalon is, mert a kis ablakokon még nem jön annyi
világosság, a mennyi kellene. A két gyertya fényénél jól látszik a
tetem. Szép ember volt mindig, most is az, dorbézolások soha sem
törték meg, a mi kis vánnyadtság van az arczán, az a betegség
utolsó napjaiból való, mert bármennyire férfi is a férfi, a
halállal való csata hagy némi nyomot rajta. Az asszonyok nézik, két
kézzel fogva kezükben a tiszta fehér zsebkendőt, a mit ily
alkalomra el szokás vinni. Vigasztaló szó az ajkukon nincs, mert
bennük van a magas és benső <span class="pagenum"><a name="Page_61"
id="Page_61">-61-</a></span> filozófiára valló tudás, hogy nehéz
bajoknál a vigasztalás csak a fájdalom öregbítése. Ebből is
látszik, hogy az a csöndes részvét, a melyet mostanában a
gyászleveleken kérni szoktak, nem uj dolog. Sok minden nem uj, a mi
ujnak látszik, például Thurzó Pál, a meghalt egyszerü pusztai ember
épp olyan asztrakánprémes fekete kabátba van öltözve, mint a
milyent most a városi urak hordanak franczia divat gyanánt. Néha e
ruha prémjét megsimítják az asszonyok.</p>
<p>A feleség sóhajtva rendezkedik a szobában, egyre többen jönnek s
a kik az elébb még félve álltak meg a küszöb s a kemencze padkája
között, az utóbb jövők által betolattak a szoba közepére.</p>
<p>– Anyám, melyik ruhát vöszi magára? – kérdezi egyszer a
leány.</p>
<p>– A sütétöt, fiam, – feleli az asszony s ujból rendezkedik, hogy
a szoba a halottlátogatók fogadásához elég ünnepélyes legyen.</p>
<p>– Kiviszöm mán ezt a korsót – szól szomoruan – még ivott belülle
az este a lelköm.</p>
<p>A bentállók nem engedik, hogy kivigye, hanem átveszik tőle s
egymás feje fölött kézről-kézre adják a kis házi köcsögöt. Most az
asszony visszatérne a szoba másik felébe, de a mint a pad mellett
elmegy, a melyen Thurzó <span class="pagenum"><a name="Page_62" id=
"Page_62">-62-</a></span> Pál fekszik, térdre esik. Fejen csókolja
az embert, kivel huszonöt esztendőt töltött.</p>
<p>– Thurzó, Thurzó – rebegi végtelen szomorusággal – jaj én neköm
most mán végképp.</p>
<p>Fehér kendőikkel az asszonyok szemeiket törlik, mely után, midőn
özvegy Sábné keresztet vetne, mindenki mondja a miatyánkot.</p>
<p>Az udvaron Imre a kocsit készíti elő, mert messzire kell vinni a
halottat. Halottkém, pap, temető, mind igen távol esnek, koporsó
nemkülönben.</p>
<p>– Svábkocsi kéne ide – mondja Savanya Pál.</p>
<p>– Az ám – feleli Gél Mátyás.</p>
<p>Ez úgy értendő, hogy Thurzó Pál magas ember volt, olyan magas,
hogy hosszában fekve rövid neki a magyar parasztkocsi, ellenben jó
volna a torontáli sváboké, a kik praktikusabb népek és hosszabb
kocsikat tartanak.</p>
<p>No de ezen segíteni nem lehet. Mikor a kocsi előáll, fölteszik a
halottat. Thurzó Pál most megy ki utoljára a maga házából a padon.
A kocsin gyékény van, azon derékalj, ezen lepedő, ezen vászonra
csusztatják s beterítik subával. Az asszony, a ki szorgos gonddal
nézi a segítő férfiak tetteit, azt mondja:</p>
<p>– Jaj, ne ezt a subát. <span class="pagenum"><a name="Page_63"
id="Page_63">-63-</a></span></p>
<p>Kihozzák a másikat a tiszta szobából. Ez a suba egészen uj suba,
azon egyenes lelkü emberek szokása szerint való, a kik nincsenek
világi hivalkodásban és nem tetszelegvén, a komoly egyszerüséget
keresik. A kaczagányt kivéve, a mely fekete bárány, fehér irhás bőr
az egész suba és semmi rajta a czifra kivarrásokból, semmi
tulipánt, csak éppen az alján huzódnak vékony zöld bőrszironyok.
Elég Thurzó Pálról annyit mondani, hogy Thurzó Pál ezt a maga
használatára vette ünnepi subának a saját izlése szerint s ezzel
körülbelül meg van magyarázva az egész ember az ő tiszta életével
együtt. Most, halott korában ráborul az ünnepi öltöny, fehér
selymes szálaival letakarja hideg karjait és a suba belső
bőrfonatai, a melyekkel magára szokta hajtani ez állati bőrt az
ember, most gondolkozhatnak, ha tudnak, hogy miért nem veszi kézbe
őket a gazda. Már a gazda nem mozdul, az asszony terigeti rajta,
helyezgeti merev czombjaira a bőrt, valószinüleg azon okból, hogy
ne fázzon.</p>
<p>Imre utolsót csókol az apján, mert Imre otthon marad, mivel
valakinek otthon kell maradni. Ez ismét nagy megrendülés, a mely a
szivekbe vág, mert az utolsó Thurzó, ki lelke szakgatásait reggel
óta türtőztette, most, a mint apját a kocsin elhelyezé, mélyet
bődülve <span class="pagenum"><a name="Page_64" id=
"Page_64">-64-</a></span> végig esik a halotton, erős karjaival
mindenen keresztül által fogja, szorítja, öleli, s mindazon
szeretetét, a mely az ő hideg szokásaiknál fogva a szive fenekén
maradt, most kiönti, a midőn fölkuszik az apja arczához s fejét
annak fejére fekteti.</p>
<p>– Edös tanító apám!</p>
<p>A többiek állnak szótalan, csak egy-kettő ejti ki a legény nevét
félhangon, félve, hogy eszét veszti ott:</p>
<p>– Imre, Imre.</p>
<p>Idő multán Gél Mátyás, mint legközelebbi szomszéd, leakasztja a
lőcsről a gyeplőt. Hozzáértők szokása szerint az ostorhegygyel
szeliden érinti a cselőről álló ló hasa alját, míg a hajszásnak a
fülét. A lovak megindulnak, Gél Mátyás azt mondja:</p>
<p>– Jézus szent nevében.</p>
<hr class="chap" />
<div class="chapter"></div>
<p><span class="pagenum"><a name="Page_65" id=
"Page_65">-65-</a></span></p>
<h2>Bucsu a homokon.</h2>
<p>Sokféle bucsu van a világon, félbucsu, teljes bucsu, meg czifra
bucsuk mindenféle mozsárdurrogással, sok-sok pappal, parádés
körmenettel. Ott a szent Istvánnapi Budán, a szegedi zarándoklat az
alsóvárosi fekete Máriához, hol is enyhülést találnak minden lelki
gyötrelmekben szenvedők és segedelmet az elesettek, ott továbbá a
radnai Mária, hova heteken át gyalogolnak poros országutakon
zsolozsmát éneklő táborok és térden csusznak föl a hegyre,
megalázkodván teljesen s véres térdeiket nyujtván az elérhetetlen
magasba áldozat gyanánt.</p>
<p>A homokon nincs hegy, a min csuszni lehetne, sőt a puszták
fiaiból azok, a kiket katonának idegenbe el nem vittek, még hegyet
sem láttak. A homokon csak homok van, a sárga, meleg, folyó homok,
a mely kalászt termel és szőlőtőkét nevel. A tanyák köröskörül
messze mind homokra vannak építve, homokban állnak a fák, a vetések
s az izzó, meleg levegőben <span class="pagenum"><a name="Page_66"
id="Page_66">-66-</a></span> a homok fölött mutatja csalóka
játékait a puszták ingyen fotografusa, a délibáb. A vetések,
kukoriczák, szőlők között vékony utak kanyarognak, az is csupa
homok, hogy csak lépve megy benne a ló s nehezen huzza a kocsit,
mely keskeny kerekeivel mélyen lesüpped. Utána finom, lengő por
száll föl, a forgó kerék pedig fölkapja magával a homokszemeket, a
melyek úgy peregnek le róla, mintha vízben járna a kocsi. A tájon a
csendek csendje, csak a tengeri száradó levelei susognak és a
szarka olykor cserreg a nyárfa tetején. Oldalt a szőlőket lapos,
széles koronáju gyümölcsfák terítik be. Onnan méhek járnak ki s
dönögve keresik az utszéli virág kelyhét. A tájon messzire ellátni
nem lehet, mert sok a fa, a jegenyenyár, de meg maga az akácz is
csodálatos magasra megnő s olyanok szoros egymás mellett való
létükben: hosszu, egyenes törzsek, mintha az óriások kertjéhez
verték volna le kerítésnek valamennyit.</p>
<p>A csöndes táj közepén, a különféle kanyargó utakon ha odajut az
ember, nagy árnyas térséget talál. Itt széles akáczok ágai érnek
egymáshoz és alattuk a fű küzködik a homokkal, mert a homok és a fű
nem jó barátok. Egészen középütt pedig áll, körülvéve döngő
méhekkel és vadgalambok fészkeivel az ágakon, a <span class=
"pagenum"><a name="Page_67" id="Page_67">-67-</a></span> maga
csöndes, mohos mivoltában a kápolna. Megilletőbb helyet nem lehetne
neki találni a környéken, mint éppen itt, a hol vastag, alacsony,
esetlen tornyával megbuvik a zöld levelek között. Mellette füvek
nőnek, nagy magas füvek, akkora utilapuk, hogy ha Japánban terem,
bizonyára elfogadó szobák dísznövényét képezi. Mivel honi,
ennélfogva csak paréj számba megy, de azért itt jó helye van nagyon
és széles zöld lapjaival eltakarja a lehullott vakolat helyét.</p>
<p>A keskeny, ives ablakok szögelletében fecske tanyázik és a gólya
a tetején. A fészke oda van drótozva, hogy vihar le ne tépje. Alant
pedig, a hol a kálvária tizenkét stáczióját apró, kőből rakott
oszlopok jelzik, zöld gyikok futkosnak ki a haraszt alól.</p>
<p>Az év legnagyobb részében a pusztai kápolna körül ezek az eleven
lények: a gólya, a fecske, a gyikok s a vadgalambok, bár ez
utóbbiak csak átutazóban látogatnak ide. A csend lakja a fák alját,
kivéve, hogy naponkint elsétál oda a harmadik dülőből a tanító s
meghuzza a harangot. Ugy van megszerkesztve az épület régiek
tudományával, hogy a torony alját tornáczos hely képezi s csak azon
belül következik az ajtó, akár a Rue Rivoli hosszu házsorainál. És
a nehéz, várforma toronytól leszolgál ide <span class=
"pagenum"><a name="Page_68" id="Page_68">-68-</a></span> a kötél a
bolthajtásba furt lyukon s csüng ott. A tanító pedig elmegy naponta
hozzá, megfogja s huzza kivülről a bezárt kápolna harangját. A
harangszó ítt nem az, a mi máshol. Nem veri vissza a szikla, mint a
hegyekben s nem zsong, számtalanszor ütődvén a háztetőkbe, mint
városokon. Hangja itt szeliden terjed szét és ringatózik a
kalászok, kukoriczák fölött. Tiszta és nyugalmas, mint a táj, a
melyet a rónák szabad derüje fekszik végig.</p>
<p>Évente egyszer-kétszer a harangszó is más, a mikor valakiben a
fehér, alacsony házak lakói közül fölébred a vágy prédikáczió és
szent-mise után. Ilyenkor barátért küldenek kocsit be a messze
városba. A tanyákon végig megy a hír, szállva háztól házhoz:
(igazabban mondva a béresgyerek viszi) – Holnap mise lesz.</p>
<p>Akkor összegyülnek a közellakók és egy negyedévre ki van véve a
köteles rész az áhitatból. A fák alatt öreges emberek mozognak,
valamint sötét ruháju időses asszonyok s elhallgatják a misét, a
mit a termetes barát mond. Vége lévén az ájtatosságnak, haza mennek
s most már meg van nyugodva mindenki. Mert ime, kevés időt, alig
két hónapot kell várni ez aktus után, a midőn elkövetkezik a bucsu
a kápolnánál, a bucsu, a mely csodálatos elevenséget támaszt a
tanyák emberei között. <span class="pagenum"><a name="Page_69" id=
"Page_69">-69-</a></span></p>
<p>A vén, vasvirágokkal kivert ajtók megnyilnak ekkor az ódon
épületen s hűs belsejében rendezkedés tartatik ahhoz értők által.
Uj gyertyák kerülnek a tartókra s a lobogókat helyes állásba
hozzák. A kálvária oszlopai meszelésben részesülnek és
kántorkönyvében lapoz a tanító úr, próbaképp énekelvén némely
részeket a vallás költeményeiből, a melyek rendszerint mód fölött
szabályellenes összeállításu versek, de hiszen talán éppen ezért
mondhatók annyi sok közvetetlenséggel.</p>
<p>Odább pedig, a fákon tul, a tiszta füves térségen, a melynek
bekerítettsége mutatja, hogy csikólegelőül szolgál, czöveket vernek
a földbe. Ezekre gyalulatlan deszkalapok kerülnek; a hova egy
deszka, az pad, a hova két deszka, az asztal. Ilyen készitmény sok
kell oda, mivel sok lesz a vendég.</p>
<p>– Fölkarolják az embört – mondja a korcsmáros.</p>
<p>Föl is. Épkézláb ember nem marad el arról a területről, a meddig
elhat a harang szava, de azon tulról is jön nagy tömegekben a
közönség. Ki így, ki úgy. Egyik gyalogosan, másik kocsin, de
mindannyi ünnepi ruhában, a mi föltétlen nagy testi melegséget
jelent, mert föl kell ölteni a magas mellényt, meg a kabátot, a
mely leginkább úgy szép, ha szücs is, szabó is <span class=
"pagenum"><a name="Page_70" id="Page_70">-70-</a></span> dolgozott
rajta, vagyis ha asztrakán prémből készíttetik a gallérja. A
leányok pedig már előttevaló szombaton nagy vasalásban vannak. A
viganók legjava kerül elő, azután az uj harisnyák, az uj czipellők,
bár az utóbbit nem huzzák fel az uton. A mint megindulnak, a czipőt
s a harisnyát kézben viszik és csak úgy lépegetik a homokot. Az ok
részint a takarékosságban, részint abban keresendő, hogy a homok,
akár a víz, befolyna a félczipőbe, de meg a hosszu ut megviselné a
pillangós eberlasztingot. Különösen ha fehér. A fehér legszebb, s
ez okból kiméltetik. A gyülekezés aztán az iskola kutjánál van, a
hol a puszták leányai megmossák lábaikat s felöltöznek harisnyába
és czipellőbe, vigyázattal menve most már végig azt a kicsi utat, a
mi még onnan a kápolnáig vezet.</p>
<p>Ekkorra már a kápolna környéke valóságos tábor. A sátrak sem
hiányzanak. A város kocsizó árusai a bucsut is csak olyan
sokadalomnak veszik, mint az országos vásárt, s nagy pontossággal
jelennek meg. Ott a mézeskalácsos a pompás szép sziveivel, a
melyekben még tükör is van, s ez alatt kék és sárga rózsák között
szerelmes vers; minél nagyobb a szív, annál szerelmesebb. Ott az
olvasóárus, a kalendáriumos s az a kereskedelmi szak, a melyet
<span class="pagenum"><a name="Page_71" id=
"Page_71">-71-</a></span> földönárulók néven neveznek. Kinálják az
árut, a vásznat, a valóságos finom kendőt, a garasos bicskát,
furulyát, pipaszárat, szivarszivó szopókát ékesen és mindeniké
szebb, mint a másiké és e közben a kalendáriumos énekel valami
ponyvafüzetből a vásárhelyi fiuról, a ki megölte apját, anyját s
tulajdon öt testvéreit.</p>
<p>Ezt egy csoport hallgatja, a legények pedig alkudoznak erre-arra
a sátrak előtt. Ezen a kis vásáron túl kocsik állanak, sok-sok
könnyű pusztai kocsi, az ünneplő kassal, a lovakon az uj hám és a
sörényük befonva, mert ide mindennek tisztán és fényesen kell
jönni.</p>
<p>A kápolna misztikus sötétjében pedig gyertyák égnek az oltár
előtt és boltivei zúgnak, zúgnak hálaadó és esdeklő énekek zajától.
A ki oda reggel bement, csak majd délfelé jöhet ki, úgy el van
állva a bejárás. De még a tornácz is, sőt a tornáczon túl egészen
az utig, a hol a megfeszített kőkeresztje áll, énekel térden a
puszták népe, fejét lehajtván bűnbánattal. A ki megérkezik, szét se
tekint, csak idejön legelsőbb, megcsókolja a feszületet s térdre
borul. Az ének száll a fák fölé a napos, tiszta levegőben s olykor
csendítenek a kötéllel. A vásár lármája nem hallatszik el az
imádkozókig, világ itt nincs, csak az Isten világa. Módos gazduram
mellett a szegény béres, a ki egyetlen ékességét, <span class=
"pagenum"><a name="Page_72" id="Page_72">-72-</a></span> tavaly
vett czifra szűrét hozta el, hogy ez által fejezze ki tiszteletét
az égbeliek iránt. Bezzeg nem féltik itt a fehér czipellőt,
gondosan vasalt viganót a leányok, meg uj galambszín ruháját a
legény. A homokban vannak mindannyian, a porban, a melyből
véteténk.</p>
<p>A nap halad fölfelé s egyre jobban tűz a mezőkre. Most a fák
lehajló ágai alól kitekintve, messze a kukoriczák sárga hegyei
fölött, mozgó pirosságok látszanak a távolban. Ott kereszt jön, egy
másik, a polgáriasult világtól még messzebb fekvő pusztaság
kápolnájának a keresztje a Mária szobrával és piros selyem egyházi
lobogókkal, a melyeket bizon nem a püspökök vásároltak a kápolna
részére, hanem egyiket a számadó juhász, másikat özvegy Biczók
Istvánné, a korcsmáltató, valamint Mária szobrát a gulyások
faragták ki, be is festették, míg arany koronát a leányok vevének
sugárküllős szent fejére. Igy jönnek a pusztákon által, a homok
napfényes utjain a kereszt, a lobogók, a Mária, hogy üdvözölnék
bucsuja napján emez kápolna keresztjét, lobogóit, a faragott
Máriáját. A vándorló vallás poézisének csodálatos meleg képe ez
utazó kereszt, alatta a födetlen fejekkel, miken a napfény s a por
macskaezüstje csillog, a vén emberekkel, a kik szilárdan lépegetik
vastag csizmáikkal a süppedő utat, mely szétfoly <span class=
"pagenum"><a name="Page_73" id="Page_73">-73-</a></span> lépteik
alatt, a leányokkal a fehér ruhában, a tanyai kertek egyszerű
virágaiból font koszorúkkal, az asszonyokkal, a gyerekekkel és
Istenes Turzó Mihálylyal, a ki szemét lehunyva énekel egy könyvből,
a melybe bele sem néz és éneklik utána mindenek:</p>
<div class="poem">
<div class="stanza"><span class="i0">Hófehér Mária,<br /></span>
<span class="i0">Egek királynéja<br /></span> <span class=
"i4">Könyörögj érettünk!<br /></span></div>
</div>
<p>És mennek, mennek, míg megérkeznek a fák alá, a hol meghajolnak
ünnepiesen a lobogók – két puszta néptömege együvé olvad.</p>
<p>Ez mind a kápolna elején van és még eddig szó nem történt arról,
hogy mi van a hátulján, Nem ám, mert vadászom a hatást s ide hagyom
legutoljára a kápolna mögötti dolgokat, a mi már nem is közönséges
poézis, de bibliai állapot. Ott is fák vannak, árnyas akáczok, a
puszták e honosított indigénája, a mely e homokot oly kedvvel
lakja, mintha odahaza volna Köves-Arábia kiszáradt földjén. A fák
alatt kevéske gyep, azután szabályos távolokban a tizenkét
kálvária-kőből egy-egy. Erre a térre nem téved a hanczurozó kis
lányokból egy is, sem a borozó legényekből, sem pedig más olyan
emberből, a kinek ott dolga nincs. Mert ott az Isten lakik,
leszállván az égből s hallgatja bűnös <span class=
"pagenum"><a name="Page_74" id="Page_74">-74-</a></span> gyermekei
vallomását e csendben, hova csak az ének zúgása szűrődik ki a
kápolna drótos ablakain át. És ott ülnek a barátok, három, négy, öt
barát, a fekete csuhákban, nagy czipőkben, fehér kötelekkel
derekukon ülnek, ki széken, ki kis padon, ki éppen a kálváriakő
rovátkos alján és járul elébük föloldozásért a mezőség népe. Ez a
gyónás helye. Nincs márványkő, melynek térdedet nekivesd, nincs
rácsos, titokzattal teljes gyónószék, a melynek három ablakán
tompán hangzik, ki a lelkész szava, itt a homok van, az
istenáldotta, szabad termő homok és a templom a homokból nőtt
akáczok koronája, az akáczoké, a melyeknek ősapjai bizonynyal
látták az egyik vagy a másik reformátor futását, vagy
Palesztinában, vagy Arábiában. A lomb itt a templom s az örök nap
az oltár gyertyája és az oltárkép maga a varázszsal teljes, nagy,
hatalmas Természet. És kik imájukat elvégezvén elől, keresztet
vetnek, járulnak ide a barát elé, letérdelnek és vallják bűneiket
az örök Istenség e nagy templomában. Csend van. A bűnök halk moraja
hallatszik, a mint száll fölfelé, túl a leveleken. Azután a barátok
beszélnek latinul halkan és szavukból csak az s-ek és sz-ek
füttyögnek ki sivítva. És azután a szent stólát csókolják az
emberek s fölállva, a feszülethez térnek penitenczia mondásának
<span class="pagenum"><a name="Page_75" id=
"Page_75">-75-</a></span> szempontjából. És lépésük és mozdulatuk
oly ős, oly méltósággal teljes, annyira a Genezáreth nagy tava
mellé való, hogy a ki nézi, nem állja meg csodálat nélkül…</p>
<p>No és mikor mindezen dolognak vége van, délután, akkor a
vigasság napját ülik. Erre valók ama föntebb említett egydeszkás és
kétdeszkás czövekek. Azokat most már körülveszik és folyik az
italozás. Jó hűtött italok vannak ott, bor és sör is, a mik mind
hóban hűttetnek. Mivel hogy napi járó földre nem lehet találni
olyan vizet, a honnan télen eltehető jég kerüljön ki, bizony ott a
havat rakja jégvermébe a csárdás, egy réteg hóra egy réteg szalmát
tévén s ime a hó a késő meleg nyári napokig megmarad a hűs veremben
és bucsu napján fehér, havasnyaku üveget tesznek az asztalra.</p>
<p>A csikólegelőül hagyott téren megindul a táncz, a melyhez a
puszta magyar népe szolgáltatja a bandát. Vidám már minden.
Énekelnek, dalolnak, a táncz viharos, a legények félrevágják
kalapjaikat, öreg gazduramék csupa passzióból szivart szívnak pipa
helyett az asztal körül, a hol két-háromezer ember van jelen. Ez
nagyon nagy szó a tanyán, a hol más napokon, az aratást és szüretet
kivéve, tizenöt embert sem látni együtt. A nap áldozni kezd
<span class="pagenum"><a name="Page_76" id=
"Page_76">-76-</a></span> s bucsuzva tekint végig a vidám mulató
tömegen, a hol kétezer erős, barna magyar fölött csöndes
nyugalommal őrzi a rendet az ősz pusztakapitány a maga két pusztázó
legényével, a kik közül egyiknek még sarkantyúja sincs a csizmáján,
a mi nyilvánvaló jele annak, hogy olyan öreg már a vén pandur, hogy
a lovat sem bírja ülni.</p>
<hr class="chap" />
<div class="chapter"></div>
<p><span class="pagenum"><a name="Page_77" id=
"Page_77">-77-</a></span></p>
<h2>A szárnyékember.</h2>
<p>A szárnyék enyhelyében ült a szárnyékember és kanalakat faragott
szép, harántos állásu akáczrudakból.</p>
<p>Vén ember a szárnyékember, hosszu harcsabajusza egészen ősz, a
feje deres és barna karjain úgy ülnek kint az erek, mint az uri
népség tavi asszonyladikjain a vékony vitorlazsineg.</p>
<p>Ráköszöntvén a jó napot, csöndes adjon Istennel felelt,
fölhivott a beljebbkerülésre s aztán barkácsolt tovább
szótalan.</p>
<p>– Mit csinál, Mihály?</p>
<p>Az öreg fel sem emelte a fejét, csak úgy kurtán felelt
vissza:</p>
<p>– Kanalat.</p>
<p>No, ez amúgy is látni való.</p>
<p>Pedig volt a szárnyékban kanál elég, föltüzködve a gerendák
oldalába szépen hat darab.</p>
<p>– Hiszen van itt kanál elég, Mihály. Minek farag többet?
<span class="pagenum"><a name="Page_78" id=
"Page_78">-78-</a></span></p>
<p>Az öreg megfordította a kezében a kanál formára készülő faágat,
hogy most már a lapátos végét faragja ki.</p>
<p>– Van ám – szól odavetve – de kopik a kanál, köll helyette
másik. A kanál ügön változandó.</p>
<p>– Az ám – estem a szóba – a kanalak változnak, az emberek pedig
ugyanazok maradnak. Mégis csak a kanál kopik el hamarabb.</p>
<p>– Az embörök nem kopnak – vélte Mihály. Az embör egy állapotban
van. Néha eltalálja Isten szava, akkor kimul, elmegy a föld
alá…</p>
<p>– Akkor annak a kanalát tűzbe dobják…</p>
<p>– Ügön. A ki embör, hogy elpusztul, vagy elmegy a tájrul örökre,
a kanalát tűzbe dobik. Ha az embör elveszött, veszszön a kanál
is.</p>
<p>Uj ágat vett elő, a kis gulyás-szekerczével kettéhasítá s a
háncsát feszítgette le róla.</p>
<p>Egy ideig csönd támadt. A puszta csöndes volt. A napfény
végigfeküdt a mezőn, a szél alig járt, a fű lelegelve, a környéken,
a meddig el lehetett látni, kopasz volt a föld, csak a minden állat
által békén hagyott kutyatej virága zöldelt a maga vérharagos
szinében. A tájon nem mozdult semmi, lent, a réten túl, a semjék
alatt pár jegenyeág bólogatott.</p>
<p>– Arra szél van – mondta Mihály.</p>
<p>– Látom. Bólogat a nyárfa. <span class="pagenum"><a name=
"Page_79" id="Page_79">-79-</a></span></p>
<p>– Nem azért, – vágta vissza bizonyos önhittséggel, mert e vén
pusztalakók tapasztalták már, hogy mi csodáljuk bennök a
megfigyelés helyességét. – A nyár mindig bólogat. Nem azért van
szél. Azért van szél, mert ki van fordítva a fehér felivel a
nyárfa.</p>
<p>Úgy igaz. Zöld leveleikből nem látszik semmi. Fehér hamvas aljuk
van kifelé fordulva. Őszek a fák egészen.</p>
<p>– No látja! – szólt fensőbbséggel Mihály.</p>
<p>Ujra hallgatott aztán, majd a kutyaugatásra figyelt. Öt nagy
loncsos eb feküdt a földön, egyszerre kettő kiment a szárnyék alól
s a fényes napvilágosságban ugatni kezdett. Nem úgy, mint mikor
támadnak, sem úgy, mint mikor vad van kergetni való.</p>
<p>– Buju, buju… – ezt kiabálják.</p>
<p>A mint a hang a tág végtelenségen szétszalad, olyan, mint
valamely sikoltó kürtzaj.</p>
<p>– Mire ugatnak ezek?</p>
<p>Mihály egykedvüen felel:</p>
<p>– Semmire. Mönnek a táltosok a levegőégben.</p>
<p class="center">*</p>
<p>Az ember ilyenkor nem tudja, nem-e humorizál a Mihály, illetve,
a mint ők mondják, nem-e paksziózik? Az időknek oly óriás
különbsége lakozik köztünk, hogy lehetetlen nekem a <span class=
"pagenum"><a name="Page_80" id="Page_80">-80-</a></span> magam
fiatalságában tudni, vajjon Mihály hetven év előtt miként tanulta
meg a táltosoknak a levegőhöz való viszonyát. A puszta és az ő
emberei oly kiismerhetetlenek. Az eszük oly máskép jár, fogalmaik a
dolgokról oly mások, hogy soha sem tudni, hogy igazságaikban
nincsen-e tréfa s tréfát nem-e az igazság kedvéért mondanak. Mit
tudom én, mit tart táltosnak Mihály? Mit tudom én, miért vált
szótlanná, midőn a nap a föld peremén áldozik? S miért van a
szárnyék legvégén egy seprő keresztbe téve boszorkányok ellen való
hathatóság szempontjából? Miért ismertetik még ma is, nyolczszáz
évvel az ősvallás eltörlése után az Arimán angyal, a Rosszokozó, az
Ármány képében? Miért mondja a pusztalakó, hogy udvara van a
holdnak, mintha csak király volna a hold, s miért mondja
ujholdkor:</p>
<div class="poem">
<div class="stanza"><span class="i0">Uj hold,<br /></span>
<span class="i0">Pénzös zacskó,<br /></span> <span class="i0">Uj
reménység<br /></span> <span class="i8">Lészön.<br /></span></div>
</div>
<p>Miért nem mondja azt, hogy fuj az esti szél s miért mondja:
föltámadt a napáldozati szellő? Ki tanította arra, hogy a fecskében
az Isten madarát becsülje? Miért mondja a veszekedő emberre, hogy
vele a csuf Isten, s miért van <span class="pagenum"><a name=
"Page_81" id="Page_81">-81-</a></span> mindezek fölött nagy
magasságban, akár csak az öreggulyás, az Öreg Úr Isten, a kit soha
sem bánt káromló szóval? Miért mer parancsolni az Istennek, hogy
adjon Isten jó napot, vagy jó estét? Miért kisérteti az Istennel az
embert, midőn azt mondja, hogy az Istennel járjon? Miért kell a
szülőasszony ágya fejének Napkelet felé állni? Miért kiabálja a
nomád gyerek a fogyóholdra:</p>
<div class="poem">
<div class="stanza"><span class="i0">Ideadó,<br /></span>
<span class="i0">Visszavövő<br /></span> <span class=
"i0">Kárász<br /></span> <span class="i0">Kis
kutyája…<br /></span></div>
</div>
<p>És micsoda visszás dolog, midőn nótás dalaiban így kiált
társához:</p>
<div class="poem">
<div class="stanza"><span class="i0">Fogd meg pajtás a
vasvesszőt,<br /></span> <span class="i0">Verd meg véle a
temetőt…<br /></span></div>
</div>
<p>No és miután szegény Ipolyi meghalt, ki tudna ezekre választ
adni, ki tudna belemenni kutató kézzel e pusztai szivekbe,
melyekben ma is lobog az ősvallás áldozati lángja.</p>
<p>Felelet nélkül maradó kérdés ez valamennyi.</p>
<p class="center">*</p>
<p>Maga a szárnyék hosszu fal a pusztán, fából. Egyik oldala
nyugatnak, másik oldala keletnek néz s ilyformán hol egyik, hol
másik <span class="pagenum"><a name="Page_82" id=
"Page_82">-82-</a></span> oldalán árnyék van, a hol meghüsölhet a
gulya. Azonfelül szél ellen, meg az eső csapdosása ellen megvédi az
állatot s a valamelyik széléhez épített fagalyibában laknak a
pásztorok, – már ha laknak, mert éppen csak aludni térnek meg oda.
A pásztorembernek künt a helye a gulyánál, azzal jár egész nap a
tágas, napsütötte pusztán s csak este tér meg az állatjaival. Ezen
idő alatt a szárnyék körül nincsen más, mint a kutyák, meg a
szárnyékember. Ezek is jobbadán alszanak, mert az embernek csak
annyi a dolga nappal, hogy rendben tartja a gulyások ruháit, főz
nekik s éjjel pedig, mikor a gulya a szárnyékhoz ér, vigyáz
reá.</p>
<p>Ez körülbelül öreg embernek illő foglalkozás, a ki már
belefáradt abba, hogy egész nap a gulya után járjon. Így volt
Mihály is, a ki vagy harmincz esztendőn át pásztorkodott és számadó
is volt annak idején a gulya mellett, a mi nem kis mesterség. A
gulyáról tudniillik nem vezetnek törzskönyveket, azaz hogy
egyáltalán mit sem vezetnek ők. Csak a városban befizeti a gazda a
jószág után a fűbéradót, arról czédulát kap, s azzal aztán
kihajtja. A pásztor átveszi. Ha négyszáz gazdának ezer jószága van
kint, az mind úgy van ott és azt a pásztor mind tudja egytől-egyig,
hogy kié. Ez a csás szarvu tehén a Kabók Mihályé egy rugott
borjuval, <span class="pagenum"><a name="Page_83" id=
"Page_83">-83-</a></span> amaz a nagy tarka meg Jáb Jánosé, ez a
vékony dereku üsző az özvegy Kajári Pálnéé. Természetesen vannak
ott még egyéb csás, tarka tehenek, rugott borjak és vékony dereku
üszők, de azt azért mind tudni kell, hogy kié, mióta van a gulyában
és mikor jönnek érte – csak úgy emlékezetből, mert törzskönyveket
részint azért nem írnak ott, mert nem tudnak írni, részint pedig,
mert nincs is a világon annyi papiros…</p>
<p class="center">*</p>
<p>Ilyenformán állnak a dolgok, Mihály pedig ül a szárnyék
oldalában és faragja a kanalakat. A gulya kint van messze, nem is
látni, hol; eltünt a föld pereme mögött.</p>
<p>A falra akasztott láda fölött, a melyben zsírt, sót, paprikát s
egyéb ilyen értékes dolgot tartanak, föl volt tűzve egy kanál,
régi, megbarnult fadarab.</p>
<p>Mihály azt levette s ahhoz mérte a többit. A melyik nem olyan
volt, azon faragott egyet.</p>
<p>– Az a mustra-kanál?</p>
<p>– Ez – mondta Mihály. – Tudja-e, hány éves ez a kanál?</p>
<p>Fölemelte, maga elé tartotta és szeretettel nézett reá.</p>
<p>– No én tudom – szólt ismét. – Huszonöt éves elmult. Hogy
megbarnult, megöregedett. <span class="pagenum"><a name="Page_84"
id="Page_84">-84-</a></span></p>
<p>– Mint a gazdája…</p>
<p>– Az ám, – merengett el s öreg szemeivel kibámult a lapos tájra,
a melyen született s a melyen meg fog halni. – Öreg is vagyok már
én… Hanem a kanál nem az enyém. Ennek nincs itt a gazdája.</p>
<p>– Hát hol van?</p>
<p>– El van mönve – felelt s lerázta ruhájáról a fadarabokat.</p>
<p>Azután becsukja a bicskát, a barna kanalat fölakasztotta a
helyére s akkor megint szólt, úgy odavetőleg:</p>
<p>– A feleségemé volt.</p>
<p>– Volt felesége, Mihály?</p>
<p>– Volt. Volt ám. Régön.</p>
<p>– Most nincs?</p>
<p>– Nincs, – mondta s hozzátette, újból sóhajtva:</p>
<p>– El van az már mönve régön.</p>
<p>Többet ez irányban nem beszélt, mert azt mondta, hogy álmos,
elmegy <i>humni</i>. A mint hogy le is feküdt azonnal és el is
aludt rögtön a földre terített régi ócska subán, a mit látván a
kutyák, egyikük odament s a fejéhez feküdt.</p>
<p>Nyilvánvalólag azért, hogy a Mihály értékesebb ingóságait, mint
tűzkövet, aczélt, bicskát, réz masinatartót, a míg alszik, ki ne
vegye valaki a zsebéből.</p>
<p class="center">*</p>
<p><span class="pagenum"><a name="Page_85" id=
"Page_85">-85-</a></span></p>
<p>Mihály el sem mondta, de elmondta más, hogy miképpen van
<i>elmönve</i> az ő felesége. Nem, ne gondolja senki, hogy valami
modern módon ment volna el a pusztáról ez a szerencsétlen. Nem,
csak olyképpen ment el, a mint majd valamennyien elmegyünk e
siralom völgyéből: lement a föld hátáról a föld alá. Hanem nem
csendes halállal, hanem fiatal teste összetörve, megzúzva, véresen
és akkor Mihály nem ily egykedvűen vette még a dolgot, hanem
ráborult és siratta.</p>
<p>Annak ismét van vagy harmincz esztendeje, hogy legényember
sorban állt Mihály és akkor is ezen a pusztán járt a gulya után.
Rég ideje annak, más volt a világ járása, talán még a napé is. Más
volt a mező, más a gulya és Mihálynak nagy becsülete volt kint a
pusztákon.</p>
<p>Ugy hivták, hogy a Bikás Mihály.</p>
<p>Mert úgy volt, hogy volt a gulyában akkor egy hatalmas nagy
állat, a bika, a melyhez erőben és szilajságban sem azelőtt, sem
azóta foghatót nem találtak. Ezzel a hatalmas jószággal aztán az
egész gulyánál nem akadt ember, a ki bánni tudott volna, egyedül a
Mihály. Mást mindenkit megpaskolt, megkergetett, csak éppen a
Mihály volt az, a kinek a szavára hajtott.</p>
<p>Bár jobb lett volna, ha senki szavára sem hajt, hanem éppen nem
birnak vele, mert akkor <span class="pagenum"><a name="Page_86" id=
"Page_86">-86-</a></span> bizonyára agyonütik. De így nem tették s
lám, milyen szomorúság vált belőle.</p>
<p>Első sorban Mihály elbizakodott s mindig a rettenetes állattal
ügyes-bajoskodott. Valami lehetett ez az állatszelidítő
gyönyörűségéből. Még a tarisznyáját is a szarvára kötötte s ha
falatozás ideje volt, előhivta a bikát, mely megjelent szeliden,
mint a kezes bárány.</p>
<p>Pedig már akkor egynehány nyomorékká tett ember, néhány, a
szerencsétlen testéből kigázolt lélek, meg fölforgatott kocsi volt
a rovásán. Hanem hát Mihály nem félt tőle s csak játszott vele és
nagyban emelte a tekintélyét ez a bátor viselkedés.</p>
<p>Azt sem tudni, hogy nem-e ezért a nagy bátorságáért szeretett
bele Dobó Örzse, a ki pedig olyan szép leány volt, hogy nem kellett
éppen gulyáshoz mennie. Annak idején mondták is neki:</p>
<p>– Nem jól teszed, Örzse!</p>
<p>– Miért ne tenném? – mondta hetykén a leány.</p>
<p>– Kaphatsz te még mást is.</p>
<p>– No nekem nem kell más.</p>
<p>De nem is kellett annak nemsokára még a Mihály sem, mert alig
volt kint egy hétig a pusztán a gulyánál, megtörtént a
szerencsétlenség. Mihály az asszony kedvéért nem törődött
<span class="pagenum"><a name="Page_87" id=
"Page_87">-87-</a></span> most már az állatjával és a féltékeny
jószág megérezte ezt nagyon.</p>
<p>Egyszer aztán vinné ki a szárnyékból az ebédet a gulyához
Mihálynak Dobó Örzse, pedig bár ne vitte volna. Messziről meglátta
a bika a viganóját, a piros babos kendőjét, elbődült s vágtatni
kezdett feléje, nagy rengeteg bakugrással.</p>
<p>Hivhatta vissza most a Mihály, hivta is, de hiába hivta.
Megmártotta szarvai hegyét a fiatal asszony meleg vérében az állat
és mire a Mihály oda ért a szörnyüség szinhelyére, sem az
asszonyból, sem az ételből nem volt már semmi maradandó. Dobó Örzse
vére összefolyt a paprikáshus levével.</p>
<p>A bikát agyonverték még az nap dühökbe a gulyások és a kutyák
lakmároztak azon, mert olyan állat husát nem szabad enni, a mely
embert ölt.</p>
<p>Az asszonyt eltemették a pusztán, mert hova is vitték volna
máshova és ott vannak most haló porai a buczka oldalában, benőve
haragoszöld fűvel.</p>
<p>Mihálynak pedig az emlékezetén kivül az asszony dolgaiból egy
kanala maradt meg, barna fakanál, épp olyan korhadt és meghajlott,
mint maga Mihály, a ki ha kanalakat farag, ehhez méri a többit…
<span class="pagenum"><a name="Page_88" id=
"Page_88">-88-</a></span></p>
<p>Ő ilyenformán adózik a halottja emlékezetének, a mi különben
egyre megy, a fődolog csak az, hogy az emlékezet valódi és tiszta
legyen a földben nyugovók iránt.</p>
<hr class="chap" />
<div class="chapter"></div>
<p><span class="pagenum"><a name="Page_89" id=
"Page_89">-89-</a></span></p>
<h2>Néhány birkák irányában.</h2>
<p>Förgeteg a piaczon némely utasításokat adván az asszonynak, hogy
menjen sóért, vegyen az ünneplő pipába szárat, meg egyéb ilyen
dolgokat, a lelkére köti közben, hogy gyufát ne vásároljon, mert
azt a városszélen szokás a Vidám katonához czímzett boltban venni,
azon ravaszkás okból, hogy ne csak éppen a pálinkabeli ital miatt
kelljen ott megállni a kocsival. Egy kurta «no eredj» szóval utnak
indítja a feleségét s ő maga pedig megfordulván, a városházára
ballag, kezelve itt-ott tanyai ismerőssel, a ki hogy az utjába
akad.</p>
<p>A rendőri folyosóra megy föl, a hol ki-, hol becsapódó ajtót
szelid tisztelettel nyitja ki s néhány perczig dángovázva lépked
előre-hátra az ügyes-bajos emberek között, az ajtók föliratárul
kémlelvén ki, hogy hol van neki a dolga. Lassan halad ezenközben, a
pipát a zsebbe csusztatva s begombolva a mellény néhány nyitva
felejtett gombját. <span class="pagenum"><a name="Page_90" id=
"Page_90">-90-</a></span></p>
<p>Ráakad azután a kihágási biró szobájára s mert hogy éppen
nincsen odabent senki, mint a nyitott ajtón látszik, előre lép, a
küszöbön leveszi a kalapját, néhányszor körülkeféli a könyökével s
a hogy beér az asztal elé, a hol a biró valami iráson dolgozik,
köhint. Azután meglátja, hogy a szőnyegen áll.</p>
<p>– Nini – mondja.</p>
<p>S lelép róla hirtelen. Valami rendőr jön be a szobába, az
visszatolja gyöngéden Jánost a viaszkos padlóról a pokróczra, a mi
némi fejcsóválást eredményez. János nem szól ugyan semmit, de
arczán teljes egészében látszik, hogy nem tartja magát méltónak
ezen megtisztelésre s azt hiszi, hogy most okvetlen nagyobb lesz a
birság, mert beleszámítják a pokróczkoptatást is.</p>
<p>Azután a baltenyerével megüti a kabátja elejét, hogy
hátralebbenjen. A kabátszárny meglebben, János fölhasználja ezen
pillanatot arra, hogy a mellényzsebbe nyuljon, a honnan apróra
összehajtogatott, gyürött papirdarabot húz elő. Nem lehet valami jó
bele irva, mert János a két ujja között olyforma irtózattal
tartogatja, a hogy a békát szokás.</p>
<p>Kibontja félig s a gyertyák, a rézkereszt meg a tintatartó
fölött átnyulva a karjával, leteszi a kapitány elé. A hogy ez
föltekint, bizalmasan <span class="pagenum"><a name="Page_91" id=
"Page_91">-91-</a></span> bólint neki a fejével s magyarázólag
szólal meg.</p>
<p>– A pöcsét… behoztam.</p>
<p>– Be?</p>
<p>– Be ám – mondja sajátos, a végén fölcsattanó hangon János. –
Nézze csak mög. Nem tom, mire mén vele.</p>
<p>A pöcsét voltaképpen a kihágási biró idézvénye s pöcsétnek azért
hivatik, mert rajta van a város czimere, a mit különben nem igen
szeretnek látni az odakintiek, mert a hol czímert talál, ott vagy
kapitány van, vagy vámház. János kevéssé hizelkedni is akar,
alattomos czélzattal a birság kiszabására nézve s mosolylyal teszi
hozzá:</p>
<p>– Nézze no mög. Maga jobban érti.</p>
<p>S elunván a jobb lábon való állást, a balra teszi át a testi
súlyt, a mi természetesen egy kevés féljobb fordulattal jár.
Eközben megpillantja előtte a nagy tükröt, benne magamagát és
fiatalos kedvteléssel csavarja meg a deres bajuszt, az üstököt egy
kicsit eltolja a homlokából s nyakravaló igazításba fog. Ez igen
tanulmányos állapot, mert egész tenyérrel kell lefogni a
fölcsuszott kendőt s e közben fejbillentésekkel huzogatni ki az
alászorult nyakbőrt. János egész otthoni kényelemmel illegeti
magát, azonban mindez csak parádé, benső tekintetekben <span class=
"pagenum"><a name="Page_92" id="Page_92">-92-</a></span> János igen
szomoru és félelemmel tekint a jövő elé. De azért otthonosnak
mutatkozik, hódolva azon külterületi elvnek, hogy ijedt embernek
soha sincs igazsága. A kapitány kibontja a papirost.</p>
<p>– Nézze no, csak nézze – biztatja Förgeteg. – Hogy mi löhet
benne…</p>
<p>– Hát nem tudja kend, miért van czitálva?</p>
<p>János elütőleg, megvető hangon felel, mintha kicsinek,
gyerekesnek találná az egész dolgot.</p>
<p>– Gondolom, hogy néhány birka irányában… Abban hajkurászszák az
embört.</p>
<p>– Abban hát. Bent jártak megint az erdőben a birkák.</p>
<p>– Nono – veti bele csöndes hangon a vétót János – csak módjával.
Mert alig, hogy bent voltak a szélbe egy kicsit. Nem övött az ott
semmit. Van annak mit önni.</p>
<p>Az utolsó szavakat haraggal mondja és keserüen teszi hozzá:</p>
<p>– De persze, a szögényét möglátják. Másikét mért nem panaszolja
az őr?</p>
<p>Förgeteg most már beletüzesedne a dologba s igen-igen szeretne a
vádlottból vádlóvá kerekedni fölül. Ki meg be kezdi gombolni a
mellényt, a mi nyilvánvaló fölindulás jele s olykor a gomblyukakon
huzgálja kifelé a nyakravaló csücskét. <span class=
"pagenum"><a name="Page_93" id="Page_93">-93-</a></span></p>
<p>Ott a másik, Kisguczi Illés, a Nagy Istvány, a Faragó Döme…
Persze, azt nem látják.</p>
<p>Mélyen elkeseredik ezen igazságtalanságok fölött, közbe egy
legyet lefricskáz az asztalszélről s oda se igen akar hallgatni,
mikor rárójják a biróságot.</p>
<p>– A tilos helyen való legeltetésért tizenkét forint birságot
fizet kend.</p>
<p>János hirtelen körülnéz s a hogy csak magát látja a szobában,
meglepetve kérdi:</p>
<p>– Én?</p>
<p>– Hát.</p>
<p>– Ugyan – szólt tünődve s nézi az egyik lábafejét, a melyet
ide-oda mozgat a szőnyegen. A gondolatai elkalandoznak, a biró más
iráson dologba kezd, János csak áll s egyszer, mintha akkor
eszmélne, hangosan szólal meg:</p>
<p>– Mennyit mondott?</p>
<p>– Tizenkét forintot.</p>
<p>Most kevéske állsimogatás következik és szinte hallik a
sikárlása, a mint a kezét végigvonja a borostás szakálltarlón.</p>
<p>– Elég nagy pénz a szögénynek – szól s hol egyik, hol másik
ujját huzza végig az asztal szélén.</p>
<p>– Tizenöt nap alatt le kell fizetni.</p>
<p>– Ugyan ne mondja – csodálkozik Förgeteg s kétkedő arczczal
tekint a kapitányra. <span class="pagenum"><a name="Page_94" id=
"Page_94">-94-</a></span></p>
<p>– De pedig úgy van – biztosítja amaz. – Vagy talán le akarja
fizetni rögtön?</p>
<p>Förgeteg indulatosan kezd beszélni.</p>
<p>– Én? Mibül? – és úgy lép egyik lábával hátra, mint a hogy
szinpadi hősök szoktak.</p>
<p>– Ha van annyi kendnél, jobb, ha most lefizeti.</p>
<p>– Van is. – Lemondólag üt kezével a levegőbe. – Nincs neköm
pénzöm… Hunnan? Mibül?</p>
<p>S miközben így beszél, ravasz szemeivel erősen kémleli, hogy
eddigi viselkedésével tett-e vajjon valami hatást a biróra. Amaz
azonban csak nagy egykedvüséggel hagyja rá:</p>
<p>– Hát akkor tizenöt nap alatt be kell hozni.</p>
<p>János most két kézzel támaszkodik az asztalra, kicsit meghajol
és teljes bizalommal teszi föl a kérdést:</p>
<p>– Igazán be köll hozni?</p>
<p>– Be ám. Másképp végrehajtás lesz a dologból. Az meg még többe
kerül.</p>
<p>A köztapasztalatu igazságot sóhajtva hagyja helybe János.</p>
<p>– No az már igaz.</p>
<p>Hmget egy darabig s majd az egyik, majd a másik lábát rakja
előre, lenézve olykor reájuk. Aztán ránt egyet a vállán, a tükörbe
tekint s odavetőleg mondja: <span class="pagenum"><a name="Page_95"
id="Page_95">-95-</a></span></p>
<p>– Hát elmék no.</p>
<p>Lassan indul meg kifelé, hogy esetleg visszafordulhasson a hivó
szóra, mert még erősen él benne a reménység, hogy hátha engednek a
<i>sarczból</i> valamit. A hogy az ajtóig ér s ott megfordul
köszönés okáért, hirtelen mintha az eszébe ötlene valami.</p>
<p>– Nini… kapitány úr…</p>
<p>– No?</p>
<p>János bemegy a szobába ujra és félig olyan arczczal kezd
beszélni, mint a ki valami nagy uj dolgot fedezett föl.</p>
<p>– Hát a pöcsétöt nem adják vissza?</p>
<p>A kapitány unja már a dolgot és boszusan mordul rá:</p>
<p>– Nem. Az itt marad.</p>
<p>Förgeteg lóbázza a kezében a kalapot és csöndesen mondja:</p>
<p>– Ejnye, hejnye…</p>
<p>Hogy nem felelnek neki, még egyszer ismétli a sóhajtást s
csöndesen ingatja hozzá a fejét, mint a czukorhuszárok a lakodalmi
torták tetején.</p>
<p>A birónak egyéb dolga van s méregbe jön, hogy János annyit
okvetetlenkedik. Haragosan kapja föl a többi papir közül az idézést
s odalöki az asztalszélre.</p>
<p>– Hát vigye. Ehol van ni. Szeretném tudni, hogy minek ez
magának. <span class="pagenum"><a name="Page_96" id=
"Page_96">-96-</a></span></p>
<p>– No – mondja és lehuzgálja a mellénye csücskét – mégis, szó nem
esik, mondván…</p>
<p>Közelebb halad az asztalhoz, oda is nyul a pöcsét felé, majd meg
hirtelen megáll és fölveti a fejét.</p>
<p>– De hát minek ez néköm? Nem köll ez néköm. – Ezenközben a
sarokba pillant, a hol a birságról csinálja a jegyzőkönyvet az
irnok, hogy ugyan valójában komoly-e ez a dolog egészen. – Úgy is
csak eldobnám…</p>
<p>– Akkor minek kéri kend?</p>
<p>– Hát csak úgy – dünnyög, elszégyenülten s már igazán meg van
restelkedve Förgeteg, mert forog a kalap kezében. Kis vártatva csak
lépdel ujra kifelé s a határozatlan lépésein látszik, hogy
gondolatokba mélyedt. Az ajtónál ujra megfordul.</p>
<p>– Ugy-e tekintetös uram, mögkérdöm mán még égyször… mennyit is
hozzak?</p>
<p>– Tizenkét forintot.</p>
<p>– Annyit ugy-e – mondja János a kilincs rezén birizgálva. –
Éggyesbe jó lösz?</p>
<p>– Jó, jó.</p>
<p>János ujra megüti a kabátszélt hátralebbentési czélzatból s most
már a <i>gelebébe</i> megy bele a kezével. A széles bőrtárczát, a
mi valószinüleg még nagyapai örökség, kibontja s a nyelvével
végignyalva az ujjait, forintokat szed ki belőle. <span class=
"pagenum"><a name="Page_97" id="Page_97">-97-</a></span> Mikor a
tizenkét darab meg van, együvé fogja s most már kemény, határozott
lépésekkel megy az asztalig s odahajítja a papirosok közé.</p>
<p>– Ehun a pénzük – szól nyersen, haraggal. – Hanem csak
agyonveröm a bürgét odaki mind.</p>
<p>Azonban dehogy. Három-négy hét mulva ujra csak megjelenik ismét
néhány birkák irányában a kapitány előtt János, mert az egész
bürgetartásban csak akkor telik némi öröme a gazdának, ha más
földjén legelhet az állat.</p>
<hr class="chap" />
<div class="chapter"></div>
<p><span class="pagenum"><a name="Page_98" id=
"Page_98">-98-</a></span></p>
<h2>Az elesett ember.</h2>
<p>A kis állomáson leszállva a vonatról, az a kellemetlen
meglepetés ért, hogy nem jött értem kocsi. A táj végig volt borítva
hóval s annak a fehérjén semmi mozgó pont sem látszott, a mi
nyilvánvaló jele annak, hogy nem azért nincs itt a kocsi, mert
elkésett, hanem mert el sem küldték. Nem kapták még kézhez a négy
nap előtt küldött levelet, a minek az oka a helyi viszonyokban
rejlik. A helyi viszonyok többfélék. Példának hozom föl:
Sándorfalva látja Szegedet s Szeged látja Sándorfalvát. Őszszel
azért a sándorfalvi utas, ha a városba akar menni, nem a város felé
megy, hanem ellenkező irányban. Elmegy Szatymazra, ott megvárja a
vonatot, arral fölül s így beér Szegedre. A föntebb való esetben a
levél járja ilyformán az utat. Előbb fölmegy Félegyházára vasúton.
Ott a viczinálisra teszik, a mely Csongrádig viszi. Akkor a
kocsiposta kezeibe kerül s csak negyednapra <span class=
"pagenum"><a name="Page_99" id="Page_99">-99-</a></span> a
lovaslegény tarisznyájába. Ha aztán valamelyik szállító eszköz
késik (gyarlók vagyunk valamennyien), akkor öt napos utat tesz a
levél a pusztára, a mely a városhoz annyira esik, hogy mikor a
szinház leégett, oda látszott a füstje.</p>
<p>A kocsi denique nem jött, a mi leginkább azon oknál fogva
kellemetlen, hogy most már nincs bunda, meg lábzsák. Mert fogatot
azért lehetett kapni könnyen. A közeli faluból ott állt az
állomásnál négy-öt fuvaros ember. Kettő hamar kapott pár hatosos
utast be a faluba, azok nagy ostorpattogás között megindultak. Az
állomásfőnök bement a szobájába, az egyetlen vasuti szolga is
elment valamerre másfelé, a vonat már a harmadik határban szaladt,
magam maradtam a három emberrel, a kik várakozva sandítottak
felém.</p>
<p>Még mindig abban a reménységben voltam, hogy hátha megjön a
kocsi s az állomás lépcsőjéről néztem ki az utra, a mely szélmalmok
között kanyargott egy darabig, azután neki vágott a hónak s a vége
elveszett a téli ködben, a mely ilyen napokon már korán be szokta
teríteni a határt.</p>
<p>E közben egyik ember, az ostort tétova lóbálván a kezében,
közeledik. A mint megmozdult, a többi is indult utána lassan.
<span class="pagenum"><a name="Page_100" id=
"Page_100">-100-</a></span></p>
<p>– Talán kocsit vár az úr? – kérdezte az első:</p>
<p>– Azt.</p>
<p>– A pusztáról?</p>
<p>– Onnan.</p>
<p>– No hát az pedig nem jön.</p>
<p>Nagyobb bizonyosság okáért kifordult a táj felé s kezét a szeme
elé tartva, szétnézett.</p>
<p>– Nem jön, – ismételte.</p>
<p>– Hanem mink, – szólt a másik, egy kövéres ember uj csizmában –
mink elvinnénk.</p>
<p>– Mindhárman?</p>
<p>– Nem, nem, – felelte – hanem valamelyik… Már a kivel hogy meg
tud egyezni. Mert itt meg kell egyezni, uram.</p>
<p>Lassan, kunosan beszélt <i>e</i>-vel s huzta a szavakat.</p>
<p>– Az már bizonyos, – hagyta rá az első bátrabban – egyességből
áll a világ. Ki hogy tud egyezni, úgy boldogul.</p>
<p>Mindaketten nevettek erre s egymásra tekintettek alattomosan.
Előttünk a világ, koma – gondolták – most ne engedjünk ennek az úr
félének. Körülbelül igazuk volt. A konkurrenczia rajtuk kívül ki
lévén zárva, valamelyiket meg kellett fogadnom, ha csak estig nem
akartam várni megint a vonatra. De meg dolgom is volt. <span class=
"pagenum"><a name="Page_101" id="Page_101">-101-</a></span></p>
<p>– Hát aztán mi a díj odáig?</p>
<p>A nagy csizmás azt mondta:</p>
<p>– Rossz az ut nagyon.</p>
<p>– Azaz, hogy nincs is ut, – javította ki a másik – mert a mi
volt, a szánkók elrontották.</p>
<p>– El – szólt szerényen a harmadik ember, csakhogy ő is mondjon
valamit.</p>
<p>– Jó, jó. Hát mi az ára ennek az útnak?</p>
<p>– Hát, hát – szólt ujból az uj csizmás, ki ezen tulajdonságánál
és hasban vállasságánál fogva bizonyos tekintélylyel volt a többi
között, – nem akarjuk sarczolni az urat, nem is sarczoljuk, ha négy
forintra mondom.</p>
<p>Sohasem volt akkora az ára ennek az utnak, még derék nyáron sem,
mikor nagy a napszám és drága a fuvar.</p>
<p>– No, – mondom – ugyan kihasználják kendtek az utas ember
szorultságát. Már hogy lehet ilyen sok pénzt kérni azért az
utért?</p>
<p>Az ember nevetett.</p>
<p>– A pénz sose elég. Különben velünk is úgy cselekszik mindenki…
Minket is kihasználnak. Mink sem cselekszünk másképp.</p>
<p>Ha a vidékembeli tájszóláson mondja, talán meg is örülök ennek a
logikának. De most bántott ez a sok e betű a beszédben; olyan volt,
mintha könyvből olvasná. <span class="pagenum"><a name="Page_102"
id="Page_102">-102-</a></span></p>
<p>– Hát pedig most ugyan rosszul cselekszik, – mondtam mérgesen, –
mert én a maguk kedviért nem nevettetem ki magamat. Inkább nem
megyek. Begyalogolok a plébánoshoz a faluba, ott maradok estig,
aztán visszamegyek a vasuton.</p>
<p>– Ahogy gondolja, kérem, – nyujtotta a szót az ember. – Az sem
utolsó. Most jó bora van neki.</p>
<p>Azzal megfordult s verte az uj csizmaszárát az ostorral.
Félvállról szólt vissza:</p>
<p>– Mindenki azt tesz, a mit akar.</p>
<p>Hirtelen utána fordult a másik, azután kissé tétovázva a
harmadik. Ez a harmadik vékony, görnyedtes ember, lehajló, fakó
bajuszszal, az arczán a gond tömérdek ráncza. Ruhája a szegénységé.
A szokásos asztrakánprémes felső helyett vattás kabát rajta, a min
folt hátán folt, egyik kék, a másik piros, a harmadik sárga, a
szerint, a mint elszakadt kötőből, kopott asszonyszoknyából vagy
zsákdarabból varta reá durva czérnával a felesége. A lábain
bocskor, annak elszakadt szijjai kóczmadzaggal voltak összekötve. A
nadrágja a fehér szinével kifordítva, a mi többnyire csak azoknak
szokása, a kiknek egy van ez öltönydarabból s a valódi szinén csak
ünnepnap viselik. Ez az ember esengő tekintetet vetett reám s igen
lassan fordult el, de mégis elfordult. <span class=
"pagenum"><a name="Page_103" id="Page_103">-103-</a></span></p>
<p>Lassan lépegettek a hóban, míg nem az uj csizmás, a ki elüljárt,
megállt.</p>
<p>– Hát még egy szót szólok, – mondta.</p>
<p>– Mondja no.</p>
<p>– Hát mondom, – mondta keményen. – Én nem viszem el négy
forinton alul az urat. Hiszem az Istent, hogy a komám sem viszi el
(megkopogtatta a második ember vállát az ostorral, hogy az a koma.
– No nem – mondta a koma is határozottan.) Hanem itt van ez a
harmadik ember… Egy szó, mint száz, ez az ember elviszi harmadfél
forintért. Ha kell, kell, ha nem kell, nem kell. Többet most már
egy szót sem szólok.</p>
<p>A bocskoros visszafordult. Szürke szemeiben ujra fölcsillant az
előbbi kérő, esengő sugár. Fogadj meg, uram, fogadj meg – mondták a
szemei.</p>
<p>– Hát melyik az a kocsi?</p>
<p>Az ember hirtelen ugrott egyet a hóban s futott a kocsijához.
Ócska szerszám volt biz az egészen, kis macska lovakkal, kenderből
a gyeplő, az ülés meg olyan kukoriczaszárból, a melynek levelét már
leették a lovak. Igen szorgoskodott, levonta a macskákról a takarót
(boldog időben pokrócz lehetett a szolgabiró ámbitusán) s mire az
ülést elrendezné, maga is helyet foglalna, a másik két fuvaros már
a falu alatt járt… <span class="pagenum"><a name="Page_104" id=
"Page_104">-104-</a></span></p>
<p>– Nagyon rátarti az a két másik fuvaros, mondtam.</p>
<p>– Nem, kérem szépen, – felelte a bocskoros.</p>
<p>– Dehogy nem. Rosszlelkü ember az, a ki annyira ki akarja
használni az utast. Én csak csak, de hátha valami szegény utas
kerül elébük…</p>
<p>Nem szólt egy darabig, csak hajtott, rángatta a kengyelgyeplüt.
Öreg fuvaros-lovak szokása, hogy nem tudnak menni, ha nem érzik a
szájukat.</p>
<p>– Inkább áldja meg őket az Isten, – sóhajtott föl aztán – mert
csak azért tartották ki magukat, hogy ne az ő kocsijukra kapjon az
úr… Jobb kocsi, féderes ülés, jobb ló… Mikor az urat sarczolták,
engem kiméltek.</p>
<p>– Ugyan? aztán miért?</p>
<p>A fehér báránybőr sapkát, a miről a prém már egészen lekopott,
lejebb huzta.</p>
<p>– Azért kérem, – felelte – mert én nagyon elesett ember
vagyok.</p>
<p>Koczogtunk. Az utról egy helyen letért s a falu elhagyatottabb
része felé hajtott.</p>
<p>– Nem jól megy, ember.</p>
<p>– Tudom, de csak beszólok haza egy kicsit. Erre lakok a
juhszélen.</p>
<p>Egy szélmalom meg czigányputrik közt haladtunk át. Kutyák
szaladtak ki az alacsony, <span class="pagenum"><a name="Page_105"
id="Page_105">-105-</a></span> tapasztott kerítések mögül,
melyeknek tetejét elmosta az őszi esőzés.</p>
<p>– Hó! – mondta egyszer az ember.</p>
<p>A lovacskák megálltak, bár előbb igen nagy szándékuk volt, hogy
beforduljanak az udvarra. Ha ugyan udvar az olyan udvar, a melyhez
ház nem tartozik. A ház, a melyhez tartozandó volt, csak beomlott
falait mutatta, meg üszkös, fekete gerendáit, a miken beesett a hó.
Hátul az istálló, mellette a szinből való lakásféle. A tenyérnyi
ablakhoz a kocsizörgésre sápadt asszonyfej nyomta az arczát.</p>
<p>– Leszállhat addig, míg subát hozok magának, – mondta. – Nincs
kutya.</p>
<p>Még csak kutyája sem volt neki, bár hiszen minek oda kutya, a
hol őrizni való sincsen. Beszaladt, kis vártatva kijött, foltos
subát hozva a karján. A suba gőzölgött, a mint a fagyra ért
vele.</p>
<p>– Ezt most vette kend le az asszonyról.</p>
<p>– Most, – felelte csöndesen. – Nem tüzelünk ilyenkor, hát csak
így a subában…</p>
<p>– Hát csak vigye vissza neki.</p>
<p>Akart valamit szólni, de aztán hirtelen megfordult s bevitte a
subát. Mikor kijött egy vászontarisznyával, a melyben szemmel
láthatólag csak egy darab kenyér lötyögött, szó nélkül kapaszkodott
a kocsira. Egy utczába bevágott <span class="pagenum"><a name=
"Page_106" id="Page_106">-106-</a></span> s hamarosan áthaladtunk
ezen a kellemetlen falun. Daczos nép lakja, a mely csak ránéz az
utasra, de nem köszön. Igazság szerint nem köteles vele, de mikor
az olyan jól esnék, valamely Dicsértessékre rámondani a
Mindörökkét. Ez már vele szokott járni a faluval.</p>
<p>Az ember egyre jobban nógatta a lovait. Néha azonban a kis
macskák nem birták a poroszkálást, lépésben mentek s ilyenkor
kelletlenül izgett-mozgott, hogy talán ebből baj lesz. Szivarral
kináltam. Már hozzá is fogott, hogy végignyálazza, mely esetben
lassabban ég s tovább tart, de azután csak visszanyujtá:</p>
<p>– Már csak köszönöm. Inkább majd ha egy pipa dohányravalót ad az
úr.</p>
<p>– Hisz nincs is itt a pipája kendnek.</p>
<p>– Nincs ám, – szólt megzavarodva s körültapogatta magát. –
Mostanába nem szoktam… Gyü Kesely, olyan szénát kapsz, hogy az
ritkaság.</p>
<p>Nem tudni, e csábító ajánlat vagy egyéni buzgalom
következtében-e, de a Kesely csakugyan nagyot rántott a rudon s így
oldalba ütvén a Sárgát, mind a ketten neki fogtak. Mentünk,
mentünk. Az uton jegenyefák álltak sort, deres ágakkal, a havas
földeken varjak keresgéltek más teremtett lélek sehol nem látszott.
<span class="pagenum"><a name="Page_107" id=
"Page_107">-107-</a></span></p>
<p>A mint a csárdánál fordul az út, az ember leteszi lassan a
kezéből az ostort és azt mondja szomoruan:</p>
<p>– Meg vagyok én átkozva mindenféleképen.</p>
<p>– Már miért?</p>
<p>– Ott jön az úrért a kocsi.</p>
<p>Csakugyan, a ködből kibontakozott a Badár vékony, száraz feje,
meg a Nóniusz csillagos homloka. Mögöttük János volt, János mögött
a kocsi, a bundával, zsákkal, de még bizonyosan cognac is lesz a
bunda szélében. No, ez nagy öröm. János is így vélekedik, mert a
mint odaér s látja az igen nyárias készséget, az ostorral a bundára
mutat és azt mondja:</p>
<p>– Kivöttük a doktor zsebibül a tiz forintot.</p>
<p>Csak éppen át kellett lépni. A bocskoros e kászolódást némán
nézte és lehajtotta a fejét.</p>
<p>– No, ehol a kend pénze.</p>
<p>Átvette, aztán szétnyitotta a tenyerét s belenézett.</p>
<p>– Kérem szépen, mondta szégyenkezve – még a fele utján sincs, de
ne tessék haragudni, hogy nem utasítom vissza. Nagyon elesett ember
vagyok. Másképp…</p>
<p>– Nono. Hiszen a dohányra valót úgy se kapta meg kend.</p>
<p>– Az – szólt – az ám. <span class="pagenum"><a name="Page_108"
id="Page_108">-108-</a></span></p>
<p>A mint János megfordult, kihuzta a fejéből a bőrsipkát s ujra
rávonta. Lovai megindultak, ő keresztbe ült a kukoriczaszáron s
előkotorászva a vászontarisznyát, ebédbe kezdett.</p>
<hr class="chap" />
<div class="chapter"></div>
<p><span class="pagenum"><a name="Page_109" id=
"Page_109">-109-</a></span></p>
<h2>A tengeri város.</h2>
<p>Kabók Mihályék lánya, a Piros (ha úgy jár rá az idő, mint eddig)
már eléri a tizenhatodik esztendőt. Ugyan már így is többnek
látszik, mire eleven példa, hogy a szőlőkben tavaly
asszonynapszámot kapott. Emiatt aztán, miután úgy lehet, jövőre már
gügyük járnak a házhoz, czélszerü előre bevásárolni minden olyast,
a mire annak a lánynak szüksége van. Kabókné ezt már folytatja is
régebben, mert, ha valamit eladni visz be a városba, a haszonból
vásárol ezt-amazt. Sok minden kell oda, a föld alig győzi kiteremni
az árát. Vannak a kendőben olyanok, a miket ilyenkor be kell
szerezni, aztán ruhafélék, különösen a menyasszonyi öltözet, aztán
meg, a mi igen fontos, az ágybavaló. Igazság szerint például az
utóbbira eddig gond se volt a háznál. Néhány külön párnát szereztek
ugyan, de nem sokat. Inkább eladták a lud tollát, mert igaz, a mi
igaz, hogy Kabókék <span class="pagenum"><a name="Page_110" id=
"Page_110">-110-</a></span> a maguk szorgalmatosságával szerezték a
mostani szegénységüket. Ezuttal a dolognak már más formája van. A
hol egyszer kilátásba vétetik, hogy olyan emberek járnak majd a
házhoz, a kik körül is tekintenek, ott tornyosnak kell lenni a
tiszta szobabeli ágynak, mert a tiszta szobabeli ágy az a raktár,
melyben mindenféle finom, ludmellből tépett pelyhek tartatnak. Abba
ugyan nem fekszik senki, ha csak nem királyi vérből származott
herczeg, mert az csak dísz és mutatója a jólétnek, bár a szép fehér
libák nagyon szomoruan gágognak, a midőn a mellhusukról tépik le
kegyetlenül a meleg pihés takarót.</p>
<p>Hanem hát hiszen, ha csak libáról volna szó, megjárná az egész.
Voltaképen maga Kabók Piros sem sokkal egyéb. De vannak ám más
dolgok is. Mert ma már ezt is, azt is adnak a lánynyal, csak
vigyék, ha ugyan jó helyre viszik. Kisgucziné még két bödön zsirt
is vitetett át a minap az ujabbik veje tanyájára. (Istenem, hogy
tudja a maga olvasztását így kiadni a házból.)</p>
<p>Akkor ezen fölül még kell butorzat is. Kinek micsodás. Némelyik
megelégszik ezzel, másik többet akar a tulajdon egyetlen lányával
adni, mert ebben van némi versengés. Ennek így kell lenni.
Negyvennyolczban, a forradalomkor, <span class="pagenum"><a name=
"Page_111" id="Page_111">-111-</a></span> abban előzték egymást az
emberek, hogy ki vág le több ezüst gombot a mellényéről. Most
forradalom nincsen, legföljebb a fináncz mérgesíti néha az
embereket, fejeiket hol valamely titkos főzésü pálinka, hol
valamely titkos szerzésü dohány irányában fájlalván, (mert az
mindakettő csak úgy jó, ha eredetét misztikus homály födi). Ilyképp
a haza most az adón fölül más áldozatokat nem kiván, bár el kell
ismerni, hogy ezt ugyancsak bekivánja. De a hol jut is, marad is,
ott ilyenkor gondoskodni kell a lányról s az eddigi sok beszédnek
mindössze csak az az alja, hogy Kabók Mihály a feleségével bejött a
Dónát-napi vásárra, a hol nyoszolyákat, asztalokat, székeket és
fiókra járó almáriumokat árulnak az asztalosok.</p>
<p class="center">*</p>
<p>A városi ember, ha venni akar valamit, a boltoshoz megy,
megalkudja vele az árát s a holmit aztán hazaküldik neki. Más a
tanya. Oda ugyan nem küldenek ki semmit, ha csak az ki nem viszi, a
ki vette. Őszszel, télen, mikor a gyerekek kaszása arat, gyakran
látni az utszélén szomoru meneteket, egy sáros ember visz egy kis
koporsót egy sáros asszony egy kis keresztet. Kabók Mihálynak sem
küldik ki az árut hanem, a mint megvásárolta volna a hat
<span class="pagenum"><a name="Page_112" id=
"Page_112">-112-</a></span> széket meg a fiókos asztalt, azt
azonnal fölrakják a kocsira, a kocsi beáll valamely oldalutczába s
ott a szomszéd fölügyelete alatt marad, a ki kaszakövet jött be
venni, de nem talált kedvére valót s most mód fölött mérges. Azt
hiába is hivnák vásárt nézni, de meg nem is ajánlatos. Jó
szerencse, ha a kocsin marad, mert különben borba öli dühét. (Az
egész Szögedön nem löhet égy böcsületös kaszaküvet kapni.)</p>
<p>Igy Kabók csak maga indul el az asszonynyal végigjárni a belső
vasárt. Ez nem kis megpróbáltatás. Jövőmenők lökdösődnek
jobbra-balra s igen sok vidám ismerőssel lehet találkozni. A
korcsmák zajosak s Kabók alig birja legyőzni magában a sörjedzési
hangulatot. Ám az asszonynak a gyolcsos tótok okoznak lelki kint.
Micsoda vásznak! Patyolatok! Ha simítom, még a fonáka is olyan
finom, mint a fiatal leány keble – mondja az arczátlan gyolcsos
tót, a min Kabókné elpirul. (Gyerünk innen, gyerünk.) Igy mennek,
mendegélnek, míg a Mars-térre jutnak, a hol mindenféle bohóságokat
mutatnak ahhoz értő csehek, németek és egyéb taliánok. Itt fehér
egér huzgálja a lutriczédulákat, amott meg kalitkában sárga
madár.</p>
<p>– Veréb az – véli Kabók – csakhogy be van festve. <span class=
"pagenum"><a name="Page_113" id="Page_113">-113-</a></span></p>
<p>Odébb pedig bicskára hajigálnak karikákat, meg számokra
bádogfedőket, emitt huszonöt pénzért lerajzolják az embert akkora
papirra, mint a tenyerem, de azért az ember csak akkurát olyan
lesz, mint a maga valóságában, és azontul nagy vászonbódék, a
mikben zene szól és kivül lisztes képü elhizott asszonyok ülnek és
nagy képek vannak a vászonfalra akgatva kivül is és azok különbnél
különbfélék. Egyiken ég egy város, a másikon csatáznak, a
harmadikon pedig egy utálatos ember nyakaz egy urasszonyt szép
fekete bársonyszoknyában. Ugyan mit véthetett az ártatlan, mert
hiszen látszik rajta, hogy ártatlan. Kabók is elmerül e látványban,
bár az urasszony teljes ártatlanságát nem hiszi, Különben lehet,
hogy nem is igaz az egész, hanem csak festették okulás gyanánt.</p>
<p>Most egy nagy, magas ember kilép a vászonház elé a lépcsőre s
miután a bámész gyermekek között szétütött volna botjával, nagy
rézkorongot kezd vele verdesni. Az nagyot szól, utána meg a magas
ember kezd kiabálni, hányva a fejét a török sapkában.</p>
<p>– Peffele, matyarók, Peffele! A matyórnak kifáncsisnak dukál
lenni! Csak tiz krajczár pémenet és mindenki kapsz ed szép neremén!
Itt láthatóm minden, képekek láthatom és burkus császár gége
operáczión! és a naty franczia <span class="pagenum"><a name=
"Page_114" id="Page_114">-114-</a></span> háboruk asz Ásiába. És ed
eleven krokodil, a lekporzasztó álat, születte az Áfrika-Gebiet, a
Niagara-flusz… mekél száz esztende, erek kétszáz! Minden esztende
epédel edszer, sak edszer… mekszik ed párántot s ed kisasszont
rózen ruhában!… Peffele matyarók! Láthatom az élethiv arczmásokba a
Spanga, Perecz, Pitelli! Ne mulassza senkisem asz alkalóm; dukál,
hogy vitezz matyór kifáncsis letyen.</p>
<p>Most sebesen kezd ütögetni jobbra-balra a lépcső előtt a
gyermekseregben a szónokló férfiu. – Weck von da! Marsch. Tyerek,
csinálom helyet uraságnak és tensasszony…</p>
<p>Kabók Mihály igyekszik befelé asszonyostul s bár takarékos
ember, sokallja a dicsőséget, a mivel a piros sapkás ember illeti.
De azért gálánt. Szó nélkül szurja le a két hatost, bele is nyulnak
mindaketten a fekete ládába, a honnan «kapsz mindenki ed emléktárd,
ed neremén». És ez aktus végével meglebben, föltámasztva a
töröksipkás pálczája által, a rejtélyes dolgok függönye s Kabókék
belépnek.</p>
<p>Odabent, meg kell hagyni, egy hatosért elég látnivalót adnak.
Üveg alatt emberfejek vannak viaszkból. Azután szintén üveg alatt
haldoklik egy franczia katona Ázsiában. Fölötte térdel az orvos. A
katona minden két perczben kinyitja a szemeit s az orvos minden két
perczben <span class="pagenum"><a name="Page_115" id=
"Page_115">-115-</a></span> bánatosan int neki. Egy ilyen
mienkfajta pofoncsákó van a fején, annak a tollai is mozognak.</p>
<p>– Masina az egész – mondja Kabók.</p>
<p>Tudja ezt Kabókné is, de azért csak megsajnálja.</p>
<p>– Mégis, szól. – Miért nem hagyják néha pihenni?</p>
<p>Valósággal úgy kell elhúzni onnan, mert még sok minden vár a
megszemlélésre. Jön a lekporzasztó álat, a krokodil. Kis satnya
fiók, a mely egy ládában heverész a szalmán. Kabók itt érzi, hogy
be van csapva s élczekkel fordul a töröksipkáshoz. A férfiú mindezt
magasabb álláspontból fogadja. Igen, a krokodil kicsi. Az anyja
meghalt. Szép, nagy anyja volt neki, egyszer az ő ujját is bekapta.
Ne resteljen az uraság két krajczár extra pénzt adni az árva
krokodil fölsegélésére. Kabók boszankodna, de az asszony annyira
benne van már a sajnálkozásban, hogy mindenen megesik a szive. A
kisded szörnyeteg részére a barna szoknya ránczai közül előkeről a
két krajczár, a láda tetejét lecsapja a férfiú s most már a képek
következnek. Ezek sem utolsók. Miután a gyerekek odakint már nagyon
rángatják a majom farkát, a töröksipkás kimegy s bejön a
lisztesképü asszony. Ő magyaráz. Ez itt a Brücke <span class=
"pagenum"><a name="Page_116" id="Page_116">-116-</a></span> von
Konstantinopl, emez meg a Feuerlinie von Gravelotte. És ilyen
egyebek jönnek, a miből Kabókék keveset értenek, de azért
végigtekintik. Aztán következik egy nagy kép, a mely eleinte csak
csupa kékítőnek látszik. Utóbb a kékben sárgaságok bontakoznak ki,
meg barnaságok.</p>
<p>– Nézze kend – mondja Kabókné, a ki néhány ablakkal előbb jár –
vizbe vannak a házak itt.</p>
<p>Kabók még csak most nézi a másik kép utólját.</p>
<p>– Akkor az a szögedi nagy viz lösz – feleli.</p>
<p>Pedig nem az. Később látják. Magas paloták vannak a kék viz
fölött. Végig hosszu utczák köztük, a mikben emberek járnak
ladikon. Fölöttük hidak szolgálnak egyik háztól a másikig.</p>
<p>– Jaj! – szól az asszony – itt mán hid van a házon.</p>
<p>– Sz’ mondom, hogy a szögedi nagy viz. A városháza hidja az…
magyaráz Kabók, a ki még nem ért odáig. De hiszen ez a legszebb a
férfiban, hogy a tudománya ennyire előbb jár az asszonyénál. Kabók
ez alapon bizonyos méltósággal tekint az üvegbe, sorról-sorra s bár
ha csodálatosat lát is itt-ott, nem mutatja.</p>
<p>Most jön be megint a vászonház tulajdonosa és folytatja a
magyarázatot: <span class="pagenum"><a name="Page_117" id=
"Page_117">-117-</a></span></p>
<p>– Ansicht von Venédig! Venéczia. Láthatóm a Venéczia város,
csupa tenger, csupa.</p>
<p>Ugy Kabók, mint Kabókné e pillanatban elkapták fejüket az apró
kerek ablakoktól s egymásra néznek. Az asszony arczán, a szemében
fölvillan a mosoly, aztán végig szalad rajta a szomoruság, mint
fölleg árnyéka a virágos mezőn.</p>
<p>– Venéczia… szól halkan.</p>
<p>– A Venédig… mondja Kabók.</p>
<p>Az asszony a fejkötő kendő csücskéit huzogálja, a mi sirás
előjele szokott lenni.</p>
<p>– Ha édös apám látná… – suttogja, mintha magának beszélne.</p>
<p>– Ha láthatná… felel ugyanoly darabokra szakadt hangon
Kabók.</p>
<p>Most már összebújnak, hogy egy ablakon nézhessenek mind a
ketten. Hiába óvá őket ettől az előkelő férfiú, hogy az a szemnek
árt. Nem törődnek vele, csak Kabók kérdez néha. Ő aztán felel. Ez
itten – láthatom – a nagy temflom és ott vannak a kalambok, sok. És
ott gyűn a Rialtó, ott régi idők sok sok ember lefetik tengerbe,
zsupsz. Kriegsverhältniss… Akó tyün naty hász… két elemetes, három
elemetes… die Palást… asz kérem ed nakszerű épület… csupa tengerbe…
Und auch die <span class="pagenum"><a name="Page_118" id=
"Page_118">-118-</a></span> gondolieri… itt csolnakászik tengerbe…
csupa…</p>
<p>Kabókék nézik, mintha el akarnák az egészet nyelni.</p>
<p>– Csak édös apám ezt láthatná… – sóhajtja újból nehéz szivvel az
asszony.</p>
<p>– Ha láthatná… makogja Kabók. – Ha láthatná, se láthatná.</p>
<p>A mint hogy igaz is. Vak már az öreg, bár egyébként semmi baja
sincs neki. Ép a teste, ép a lelke, csak a szemeit ölte meg a
tanyavilág irtózatos betegsége, az egyiptomi trachoma. Azokkal
ugyan már nem lát többet s igy hát egyebet nem tehet, mint üldögél
otthon télen a kemencze padkáján, tavaszszal a tanyaház napos
végében. A világtalan állapot sok mindenre megtanítja az embert s
vaksága daczára ügyeskedik ebben-abban. Sásból mindenféle hasznos
dolgokat fonogat, de még a kapanyélnek is, ha előbb valaki
nagyjában kibarkácsolja, meg tudja adni a helyes, sima formáját,
hogy az kézhez álljon. Igy meg van ő a tanyában, a vak ember. Az
ebekkel barátságot tart, azok kisérik, ha a közön sétál s elugatnak
előle minden ártalmast. Piros valósággal ajnározza, mint a
gyereket, a Kabók-pár pedig becsüli. A mi az öregre kell, arra
telik, a halálát senki sem várja, sőt, mert katonaviselt és sokat
tapasztalt világéletében, <span class="pagenum"><a name="Page_119"
id="Page_119">-119-</a></span> Kabók olyan dolgokban, a mikben nem
eléggé jártas, gyakran fordul hozzá tanácsért.</p>
<p>Estenden is, mikor a városból hazatér (mert az uj portékával nem
lehet könnyen menni), az asszony első szava az udvaron a
leányhoz:</p>
<p>– Hát öregapád?</p>
<p>– Pipál odabent – mondja Piros.</p>
<p>Míg Kabók kifog s közben a kutyák üdvözléseit fogadja, az
asszony beszalad. Még az ünneplő kendőt a fejéről le sem vette, még
csak jó estét sem mondott, csak az apjára kiált, a mint benyitja az
ajtót:</p>
<p>– Jaj, édös apám, mit láttunk!</p>
<p>Az öreg ül a padkán, egyik lába a másikon s pipál immel-ámmel,
vak ember szokása szerint, a kinek a füst látásában nincsen
élvezete.</p>
<p>– Mit, leányom? – kérdezi. – Ugyan mi löhet az, a minek olyan
nagyon örülsz?</p>
<p>– Jaj, apám, – beszéli sebesen az asszony – láttuk képbe a
tengöri várost, a hun kend járt… a Venécziát.</p>
<p>A világtalan öreg arczán végigfut a fiatal emlékezések derűje.
Hirtelen a puszták között megcsapja az Adria szele, a canalettók
vizének illata, vak szemei látják a déli város egét, tengerét, az
ódon kőházakat, mindazt a régi időt, mikor a szegedi ezred a
mesevárosban feküdt <span class="pagenum"><a name="Page_120" id=
"Page_120">-120-</a></span> s ő járt a feszes katonaruhában, a
frakkforma fehér kabátban, e mohos kőpillérek között s posztot állt
az Arzenál kapujában, fényesre puczolt fegyverével.</p>
<p>– Láttátok?</p>
<p>– Láttuk. Ugy, a hogy kend beszélte, de épp úgy. A vizön vannak
a házak… mennyi ablak…</p>
<p>– Az.</p>
<p>– A csónyakok járnak a vizön. Van egy nagy templom – folytatá az
asszony s az öreg a szavába vág:</p>
<p>– Az a szent – – várj csak… várj, majd mingyár mögmondom.</p>
<p>Gondolkozik az agg katona, lehajtva a fejét. Emlékezetébe jutnak
mindenek, a nagy marsok, a kompaniekomendás, főhadnagy úr Gruber,
az Arzenál, csak a templom neve nem.</p>
<p>– Nem, már nem tudom – mondja azután. – Elfelejtöttem a
nevit…</p>
<p>– Pedig szép neve löhet neki – felel az asszony. – Nagy teteje
van, alul szélös, felül úgy összemén, mint a lámpaüveg.</p>
<p>– Az, az – szól, nagyot esve a szón az öreg. – Ugy igaz, a hogy
mondod… Hát az arzenál-vahhe… várjál csak… a linke tórvahhe… ej,
üsse mög a part, nem linke, rekte, rekte! <span class=
"pagenum"><a name="Page_121" id="Page_121">-121-</a></span></p>
<p>– Micsoda? – kérdezi az asszony.</p>
<p>Jó szerencse, hogy belép Kabók. Egy kis bor van benne, de meg
ért is az ilyen sorokhoz s hogy öregapónak kedvét ne szakítsa, nagy
bátran szól bele a beszédbe.</p>
<p>– No, az csakugyan ott van.</p>
<p>– Ott? – kiált az öreg kemény hangon, mintha csak valamely
generális elébe vágná a Gewehr heraust. – Ott van? A linke vahhe? –
És újra sebesen beszélni kezd: Linke Arzenál vahhe: ejn
unteroficzér, ejn gefrejte, czén infanterisz, ejn pilman, – mint
ahogy ezt az őrség osztásakor elszavalni szokás. Kezeit izgatottan
emelte föl (a pipát már rég letette) s integetett az altisztnek, a
szabadosnak, a gyalogosoknak, mindnek, mindnek integetett. Kabókék
hirtelen egymásra néztek.</p>
<p>Kabók azt gondolta magában, hogy no az öregnek se hozhattunk
volna különb vásárfiát, Kabókné pedig nézte az apját, a vak apját,
a kinek orczáin piros tüzek gyuladtak ki, hajlongott, hadonázott,
végül ősz fejét magasra emelve, valamely régen elfeledett olasz
dalba kezdett öreges hangon:</p>
<p>– Ettutitisimize – tempozebon…</p>
<p>– Ez valóságosan szép nóta, – mondta rá Kabók Mihály.</p>
<hr class="chap" />
<div class="chapter"></div>
<p><span class="pagenum"><a name="Page_122" id=
"Page_122">-122-</a></span></p>
<h2>Vallatás.</h2>
<p>János, mondjuk, hogy éppen Halbőr Förgeteg János, valamely
bűnben találtatódott. Ugyanis birkák tüntek el a határból. Olyan
tájon volt már az idő, a midőn tarló a föld nagyobb része s ilyen
alkalommal a birka szerfölött hajtható, mivel semmiféle nyom nem
marad utána. A tarlóban a birkával úgy jár-kel az ember, mintha a
levegőégben menne s a ki éppen utána veti magát, lophat. Az persze
nem megy egészen könnyen, mert a birkát is őrzik s a nyáj emberek
és kutyák felügyelete alatt áll. Mégis, a ki ért hozzá, szél
ellenében meg tudja kerülni úgy a jószágot, hogy észre nem veszik.
Ennek sok fortélya van s ott kezdődik, hogy pálinkás kenyérrel kell
etetni az ebeket és nagy tanulmányokat kell ejtenie az akol körül,
hogy merre legalkalmatosabb a bejárás. De még a birkában is esik
személyválogatás, mert nem mindenik hajlandó éjszakai útra indulni.
A kos pedig öklel és a sötétben nincs ellene védekezés.
<span class="pagenum"><a name="Page_123" id=
"Page_123">-123-</a></span> Ily különféle tudományok ezek, de ezzel
is úgy van az ember, hogy csak annak nehéz, a ki nem tudja, mert a
ki ért hozzá, az nem is foghat ennél könnyebb mesterséget a
világon. Azt ugyan benne meg nem fogják.</p>
<p>Szó sincs róla, hogy azért gyanuba ne kevergőzne egy vagy más
ember. A pusztázó városi katona is csak úgy van vele, hogy valakit
bizonyára gyanusítani kell. Mikor a juhszélben poroszkálna a lovas
ember, mondja neki a kárvallott gazda, Nagykalapú Fa Miklós, hogy
íme, mi esett nála az éjjel. A pusztázó végighallgatja a jelentést
szögrül-végre, a mint azt Miklós előadja, különféle köröket
rajzolván eközben botjával az út homokjába. Az egyik kör jelenti,
hogy az akol mely részén távolodtak el a hűtelen birkák, a másik
kör jelezné, hogy miként és mely módon nem vehették észre a tolvajt
(az egész háznép kártyázott a tanyaszobában), a harmadik kör pedig
hirtelen, a mint húzná Miklós, félbeszakadt s a bot megáll a
kezében. A pusztázó arra néz, a merre a bot vége irányt mutat s azt
mondja:</p>
<p>– Mingyárt gondoltam.</p>
<p>Miklós az útról nyugodtan lépegetett vissza a tanyába a semjéken
át és semmi bántódást nem érez a lelkében. Nem árult el senkit, nem
vádaskodott, nem gyanuskodott, a mint hogy <span class=
"pagenum"><a name="Page_124" id="Page_124">-124-</a></span> igaz
is. A pusztázó pedig megszorítván a lovát, poroszkál arrafelé,
amerre az előbb a bot vége mutatott. Nem kell soká mennie. Itt van
mindjárt a közelben, (éppen csak két óra járás) a János falkája, a
mely legel az őszi tarlós füvön, János pedig fekszik a homokon
subában, pipázva. A juh után a gyerek koncsorog. János szívja a
pipát, a mely csak gyenge füstöket ad, miután alighanem
krumplilevél van benne. De a szaga elég szép, mert attól
hányja-veti a fejét a katona lova s alig bír rajta ülni az ember,
mire odalép.</p>
<p>– Az ördög a kend dolgát, – szól a rendőr – mit pipál kend?</p>
<p>János a subáról csak most fordítja oda a fejét.</p>
<p>– Pipát – mondja.</p>
<p>Amaz méregre kap a kurta válaszon.</p>
<p>– No – véli – nem sokáig pipálja kend azt a pípát.</p>
<p>– Miért? – kérdezi János. Nincs ennek a pipának semmi baja.</p>
<p>S félkönyéken eltartván magától a pipát, szemléli
figyelmesen.</p>
<p>– Nem is a pipának van baja, hanem kendnek. A pipa jó, abból
pipálhatna kend, de majd elvöszik kendtül. Majd odabe elvöszik
kendtül a pipát. <span class="pagenum"><a name="Page_125" id=
"Page_125">-125-</a></span></p>
<p>János hallgatja, ismét fuj egy darab füstöt s most már
csufondárosan válaszol vissza:</p>
<p>– Nem t’om ki?…</p>
<p>– A börtön! – kiáltja rá a pusztázó.</p>
<p>De János ismét csak az előbbi. Egyik lábát fektében átveti a
másikon, kétkönyéken van s miközben fogja a fogai közt erősen a
pipa szárát, azt mondja:</p>
<p>– Nem t’om mér?…</p>
<p>A legény a lóval nem léptet se odébb, se idébb, csak onnan kiált
a gyereknek:</p>
<p>– Hallod-e, hej! Hány ez a birka?</p>
<p>A szóra öreg anyajuhok a legelésből fölemelik a fejüket, mert
szokatlan lárma ez nagyon, a gyerek meg azt kiáltja:</p>
<p>– Ötvenhat!</p>
<p>János szívja tovább nyugodtan a pipát, a lovas meg
visszakiált:</p>
<p>– Avval a hattal együtt?</p>
<p>János kiveszi szájából a pipát.</p>
<p>– Ne mozogj, mert rád lépök, – mordul a katona a lóról.</p>
<p>János nem mozdul, csak fekszik. A gyerek amott a juhok szélin
néz egy darabig, de aztán kérdőre fogja:</p>
<p>– A melyik az éjjel gyütt?</p>
<p>A pusztázó rezesbarna arczán kisded mosolygás <span class=
"pagenum"><a name="Page_126" id="Page_126">-126-</a></span> jelenik
meg, János pedig káromkodna már, de hiába. A pusztázó azt
mondja:</p>
<p>– No most csak föl abba a subába, aztán gyerünk.</p>
<p>– Én? – kérdezi János.</p>
<p>– Persze. De leginkább jó lösz, ha mingyárt ugrik kend.</p>
<p>– Ugyan? – kérdezi János. – Aztán mért?</p>
<p>De amazt most már nem hozza ki a sodrából.</p>
<p>– Nem köll sokat beszélni. Tudja kend nagyon, hogy mért. Majd
odabent mögmondják.</p>
<p>Nincs mást mit tenni, föl kell kelni a subáról s haladni
befelé.</p>
<p>Igy történik, hogy János a városba kerül a nagy házba, a hol a
törvényes emberek vizsgálják az ügyeket. Azon mód van a subában és
a pipával, mint legelsőbb, hogy odaérnének s egy ilyen törvényes
ember elé állítják. Már akkor irások jönnek Jánossal a hat
birkákról, de szóbeli jelentést is tesz a kisérő. János ezt
egykedvüen hallgatja. Mikor vége van, azt mondja rá:</p>
<p>– Nem igaz ám ebbül egy szó sem… Nem csinálok én
rossztéteményt.</p>
<p>– Hát azt majd meglátjuk – felel a törvényes ember. Azzal
elővesz mindenféle nagy papirlapokat, a miken növekvő aggodalommal
tekint végig János. <span class="pagenum"><a name="Page_127" id=
"Page_127">-127-</a></span></p>
<p>– Mi a kend neve?</p>
<p>– Förgeteg János.</p>
<p>– Melyik Förgeteg János?</p>
<p>– Hát a külső Förgeteg János.</p>
<p>– De melyik külső Förgeteg János?</p>
<p>– Hát a Halbőr.</p>
<p>– No jól van. Hát a kend kora?</p>
<p>János előbbre hajlik.</p>
<p>– Hogy mondja?</p>
<p>– Hogy hány éves kend, azt kérdezem – mondja az urféle a
pulpitusos asztal mögül.</p>
<p>Kissé gondolkozik János, az ablakra tekintvén. Utóbb féloldalt
fordul, mintha a kisérő legénytől várná szavai igazolását.</p>
<p>– Hát löhetök vagy ötvenöt… Úgy gondolom. Bizonyosan nem
tudhatom, mert nézze csak, a nagy szárazságkor, hatvanháromba,
legényforma vótam mán, de tán hogy mög is vótam mán házasodva…</p>
<p>Előbbre veti az egyik lábát és a csizmája orrát nézi, mivelhogy
talán az tudna tanácsot adni. De a másik ismét elébe vág:</p>
<p>– Ötven kend most, mert most öt éve volt kend negyvenöt.</p>
<p>– Én? – kérdezi meglepetten János.</p>
<p>– Kend ám!</p>
<p>– No akkor löhet.</p>
<p>Amaz ujra csak turkál az irásokban s végül <span class=
"pagenum"><a name="Page_128" id="Page_128">-128-</a></span> azt is
megkérdi: – Kend miféle foglalatosságban van?</p>
<p>– Hát kéröm – enged a kérdésnek János – én csak afféle kétkézi
munkás vagyok odaki a tanyán.</p>
<p>– De juhászkodik is kend?</p>
<p>Áll megint csak János egy darabig. A sok bolond papirban, de
benne van minden. Utóbb a fejét féloldalt hajtván, azt mondja:</p>
<p>– Hát nem mondhatom, hogy nem. Tudja tekintetös úr, úgy él az
embör, a hogy tud.</p>
<p>– De nem kell azért lopni.</p>
<p>Most kell megnézni Jánost, ha valaki éppen már arra töri magát,
hogy Jánost megnézze. Visszakerül az előrenyujtott jobb lába
hirtelen hátulsónak és délczegen veti szét a mellén a subát.</p>
<p>– Hát ki lopott? – mondja mérgesen. – Hát én loptam? Hát
fájlaltam én valaha a tekintetös úr fejit? Hát vót ojan, a ki az én
ellenömbe még csak panaszt is mert vóna tönni?</p>
<p>A törvényes ember kegyetlen hidegséggel vágja föl a nagy könyv
lapjait s ráolvassa Jánosra:</p>
<p>– Most öt éve is birkát lopott kend. Azelőtt két esztendővel
szintén. Most meg megint hat darabot szerzett el kend a Fa
Miklóstól.</p>
<p>– Én? – kérdezi János dühösen. Hát a szömöm <span class=
"pagenum"><a name="Page_129" id="Page_129">-129-</a></span> világa
ér annyit, mint a tekintetös úré, de hiszöm az Istent, hogy arra
merök hitölni, hogy én – –</p>
<p>A tekintetes úr a szavába vág:</p>
<p>– Ugyan, János, hiszen mind a hat birka jelös.</p>
<p>– No az pedig nem vót jelös – fakad ki János hirtelen, de mire
észre venné magát, már késő a tagadás. De amúgy is tényleg jellel
vannak ellátva a birkák, hát hiába volna minden. Beismeri a tettet,
a mi után kieresztik. Visszakapja a subát, a pipát, az egyikbe
beleöltözik, a másikra rágyujt s úgy halad kifelé. A nyomáson
találkozik valamely ismerőssel, a ki ráköszönt:</p>
<p>– Bent járt kend, János bácsi?</p>
<p>János halad a subában, de a pipát kiveszi a szájából s a
szárával a vállán keresztül integet be a város felé:</p>
<p>– Az ám. Dolgom vót bent az adóhévatalban.</p>
<hr class="chap" />
<div class="chapter"></div>
<p><span class="pagenum"><a name="Page_130" id=
"Page_130">-130-</a></span></p>
<h2>Asszonykérő.</h2>
<p>A cselédgulyás az őszszel meghalt s miután a cselédgulyásra
télen szükség nincsen, ott hagyták azon időre az özvegyasszonyt.
Meg kell adni Hab Lajosnak, hogy becsülettel végzé földi hivatását
s ekként is fejezte be, mert akkor halt meg, a midőn már reá semmi
szükség nem volt. A majorbeli cselédség, kiknek konvencziós marháit
legelteté s fölöttük pásztorkodott, meg volt e dologgal elégedve s
mikor elpusztult, sok jó szavat ejtettek a Lajos után. El is
temették, a faragó béres csinálta a koporsót, a lovas csősz ment
lovaival a faluba papért s megadták neki a tisztességet, a mi az
embert haló porában illeti. Az özvegy pedig magára maradt s
mehetett volna a fagyos pusztán az Isten világába a merre lát, ha
éppen nem ily szerencsésen hozta volna ki a mindeneket intéző sors
ezt a halált.</p>
<p>Tavaszig hát benne maradhatott a gunyhóban, ámbár igaz néven
nevezve, nem is gunyhó <span class="pagenum"><a name="Page_131" id=
"Page_131">-131-</a></span> volt az, mint inkább verem. Csak türt
ember a cselédgulyás a majorokban, a kinek semmiféle házhoz joga
nincsen, s ha valahol ilyen vermet csinál magának, hát éppen csak
hogy megtűrik. Szemet hunynak előtte, mert amugy is van annyi esze,
hogy nem valamely termőföldből szakítson ki magának egy darabot. A
legelő szélén épp jó helyen van, ott gödröt ás, az oldalaiba
ágasfákat illeszt, arra megint keresztbe helyezvén egy rudat,
körültámasztja az egészet nádkuppal. Ha érzéke van a rendhez, a
nádat belül még ki is tapasztja sárral, abba ablakot is vág és
rendes bejárót csinál az épületbe.</p>
<p>Ilyforma készség volt ez, állván a legelő szélén, a szikes
földben néhány csenevész ákácz között, melyek el voltak hagyatva
egészen. Gyökereiket hiába eresztették le a széki földbe, az nem
adott erőt nekik; ha lett volna, talán adott volna, de ha nem volt
magának sem szegénynek, akkor mit csináljon.</p>
<p>Az asszony meg az ura, már a volt ura, ez a Hab Lajos nevezetü,
estére kelve, gyakran ültek kint a nádkupok előtt, a fák alatt,
nézve végig az egyenes tájon, a melyet elöntött világával a
holdfény és csillogó tükröket rakott a szines tócsákba. Minden
embernek, bárki legyen s bármily állásban foglalatoskodna, vannak
néha órái, a midőn a reménységeinek él. Ki volna <span class=
"pagenum"><a name="Page_132" id="Page_132">-132-</a></span>
reménykedés nélkül való? Mindenki vágy erre vagy arra, a király, a
kinek sok koronája van, még egyet szeretne, a koldus pedig egy
krajczárkát. Ők maguk is szerettek volna valamit, a mi után
vágyakoztak, tudniillik, hogy Isten ő szent felsége kegyelméből
vagy halál útján, vagy előbbremenetel, vagy pedig rosszalkodásból
támadt elcsapatás utján eltávozna valaki, a majorbeli béresek közül
és akkor Hab Lajosra esne a szeme az ispánnak.</p>
<p>– Akarsz-e béres lenni, Lajos? – kérdezné az ispán.</p>
<p>– Akarok ténsur, – felelné Lajos és akkor beköltöznének a
majorba, a béresházak közé s nekik is lennének konvencziós
sertéseik, teheneik, Lajos négy ökröt hajtana hol erre, hol arra,
már a hogy a parancs szól, lassan és méltósággal emelvén a
hosszunyelű ostort, a mint ez urasági alkalmazottaknál szokás.</p>
<p>Ez nagy, nagy dolog lett volna. Nemcsak az előnyösebb vagyoni
helyzet, azután a nyugdíj, hanem a lakás miatt is. Ez kellett volna
nagyon, ez után vágyakoztak, mert Hab Lajoséknak volt egyszer egy
gyerekük (mindösszevissza csak egy), egy nevető kicsi ember. Ha
többet ad az Isten, bizonyára egyiket sem szerették volna, mert sok
gyerek szegénység, hanem ha csak egy van, azt szeretni szokás. Ugy
is volt, <span class="pagenum"><a name="Page_133" id=
"Page_133">-133-</a></span> apró Hab Lajos szeretetnek örvendett, –
bizonyos, hogy örvendett, mert mindig nevetett szegény, a mig élt.
Hanem ez nem sokáig tartott. Bármilyen tömzsi volt is a rövidke
férfiú, nem birta ki a földkunyhót s belehalt Hab Lajosék
lakásviszonyaiba.</p>
<p>Biz ez nagy szomorúság volt, de az ilyenek ellen nem lehet
tenni, ki merné vádaskodó panaszszal ostromolni az eget. Csak a
sóhajok maradnak meg enyhítés gyanánt, mert sóhajtani szabad; ez
nem vétek. És ezek a sóhajok sűrűn jelentkeztek, mert úgy Hab
Lajosban, mint Hab Lajosnéban élt folyton a gondolat, hogy ha egy
ilyen <i>másikjuk</i> lenne, azt újra csak torkon ragadná a
veremlakás kísértete és agyonfojtaná szegénykét.</p>
<p>Mindezen változtatni kellett volna, s a változás egyetlen
eshetősége az, ha Hab Lajos béresnek kerül be az urasághoz. Hát ez
már majdnem megtörtént volna, ha Lajos időközben el nem halálozik.
Azonban megtámadta a száraz betegség, a mely csodálatosképp mindig
nedves helyeken keletkezik s nagyhamar a fia után küldte. Ilyképp
Lajos kikövetkezett az élők sorából, magára hagyva az asszonyt,
azaz hogy nem egészen magára. Ébredés meg elalvás az élet s a halál
után következik ujra az elevenség. Azon állapot elé nézett az
asszony, a mi <span class="pagenum"><a name="Page_134" id=
"Page_134">-134-</a></span> után néha sóhajtoztak ők, de most már
nincsen embere, a ki megörülne annak, hogy ismét egy kicsi
istenadta köszönt be hozzájuk. Biz annak már nem is lehet örülni,
özvegy asszony gyermekének, a ki a szegénység szomorú sorsába még
nagyobb nyomoruságot hoz. Az akadémia nyelvészeti osztálya nem
tudom milyen terminus technikusokkal állapítja meg az ilyen gyermek
nevét, a nép úgy hívja a maga szófukar beszédességével:
anyagyász.</p>
<p>Ez az anyagyász télen született a veremben s a majorbeli
asszonyok között akadtak jótét lelkek, a kik gondoskodtak róla, meg
az anyjáról, mig az ismét lábra kapott. Szomorú világ volt ez, egy
kicsi gyerekkel a karján, a veremben, a hol csak tavaszig lehet
maradása, és azután a nagy nincsetlenséggel, mert nem volt neki
senkije és semmije. Ilyenkor kétféle fajtája van a játéknak. Vagy a
Tiszának megy s gyermekével együtt lebuvik valamely halászléken a
víz alá, vagy pedig összeszedi magát s elmegy a városba szolgálni.
Az első játék sokkal könnyebb, mert hetekig jár-kel, mig
cselédkönyvet meg szolgálatot kap, a hol hét-nyolcz forintban
részesül. A gyermekét dajkaságba adja, fizetvén érte mind azt a
pénzt, a mit ő keres. Minél kevesebbet fizet, annál bizonyosabb,
hogy a gyermek elpusztul, mert az anyagyászok sorsa <span class=
"pagenum"><a name="Page_135" id="Page_135">-135-</a></span> ez. S
azután hova tovább? Az ember minden nappal öregszik, egyszer a
cselédségből is kimúl s megint csak nincs előtte más, mint a Tisza.
Jobb-e később, mint hamarább?… Az asszony, ülve a verem oldalában,
gondolkozott ezen s megemlékezett Hab Lajosról, a ki elment a föld
alá s őt ezen nagy kietlenségben hagyta.</p>
<p>Néha azonban a mindeneket intéző harmadik formáját is tudja
keríteni a dolognak. Történt, hogy Tóth Zakar hazajött a
katonaságtól. Több évet töltött ott már, őrmester is volt s nem is
akart visszatérni. Hab Lajosné körülbelül ezért is lett Hab Lajosné
annak idején. S lám, mi történik, Tóth Zakar őrmester nem értvén
meg a német ezredparancsot teljesen, a század reformátusait küldé
el egyszer a gyónáshoz, a miből patália keletkezett. Zakar
büntetést kapott s a midőn «kapituláns» esztendejét kitöltötte,
odahagyta az ezredet. Hazajött. Az özvegy szive nagyot dobbant erre
a hirre, azután pedig elszomorodva sóhajtott, mert a szegény ember
minden búját, baját csak ebbe tudja ölni. Pedig még ekkor nem is
látta a Zakart, csak hallotta róla, hogy megkapta a bérességet, a
miről az ő elhunyt ura álmodozott. Egy kis protekczió is segítette
ebben, mert az apja volt az öregbéres, de meg hát nem is volt más
hamarjában, a kit oda lehetett volna tenni. <span class=
"pagenum"><a name="Page_136" id="Page_136">-136-</a></span></p>
<p>Ezen is lehetett gondolkozni most már és buslakodni az üres
veremben. Bizony, a verem kezdett üresebbre válni. Tüzelő csak
volt, mert hiszen gallyat lehet szedni itt, ott, de más mindenféle
megfogyatkozott. A tarhonyás zacskó egészen üresen lógott a szegen
s a lisztesben is könyökig kellett vájkálni. Egyik melléből a tej
is elapadt, az anyagyász ugyancsak könnyű koszton éldegélt s
árvábbak voltak ők ketten már, mint a sátoros czigány, a midőn
egyszer elhomályosul a verem bejárata s bejön rajta, zökkenve a
nagy belépőn Tóth Zakar. Szét nézett a sötétben vakon, mig a szeme
világa kitágult annyira, hogy láthatott. Akkor mondta:</p>
<p>– Jó napot.</p>
<p>Az asszony szólt volna rá, de nem tudott. Elfogta a szivét a
névtelen ijedtség, a torkát meg összefacsarta. Ő, a ki az előbbi
pillanatban a jég alá akart bujni, most megrendült azon
hiedelemben, hogy kikergetik a hajlékából. Megnémult és el is
halaványodott volna, ha már egy ilyen elszítt asszony lehetne
halaványabb, mint a milyen. Átölelte a kicsiny mindenségét s várta
a halálitéletet.</p>
<p>Akkor azt mondta Tóth Zakar katonásan:</p>
<p>– A keserves pillangóját ennek a komisz világnak, hát ettél-e
ma, Ilon?</p>
<p>– Nem – mondta az asszony. <span class="pagenum"><a name=
"Page_137" id="Page_137">-137-</a></span></p>
<p>Zakar pedig átbukván a kis széken, ölébe meríté fejét, annyira,
hogy épen csak a rövidre nyirott haja látszott ki abból. Ujból
előfogták az asszonyt azok a hideg, tompa ütések, a melyeket
megátalkodottságában a szív néha okoz.</p>
<p>– Ilon, Ilon – bőgte az ember – hát így kellett viszont
találkoznunk?</p>
<p>Pedig Zakar látott sok mindent. Oda szolgált a külföldön. Járta
Novibazár hegyeit és csörgött kardjával a bécsi Rossauer
Laendereken, a melyek talán veszedelmesebbek, mint amazok. Mégis
ime itthon van, a tág pusztán. Az ember idegen utaiban sokat
próbál, de haza vágy. Ki mondta Zakarnak, a nyalka őrmesternek,
továbbá a nyugdíjképes, konvencziós béresnek, hogy ő Ilon sivár
vermébe térjen. Bizonynyal senki, mert ő maga sem árulta el maga
előtt tiszta magyar pórias lelkének ezen egyetlen titkát. Lám,
miként fekteti végig az elhagyott asszony lábain a fejét s amaz
miként tűri mindezen hirtelen jött dolgokat.</p>
<p>Legföljebb azt bőgi ki néha Tóth Zakar a szoknyaránczok
közül:</p>
<p>– Ilon, Ilon…</p>
<p>Majd pedig hirtelen fölugrik, szinte vadon s reákiált arra, a ki
neki egyetlen:</p>
<p>– Ilon, Ilon…</p>
<p>Ujra elsötétül a pinczeajtó s bebiczczen rajta <span class=
"pagenum"><a name="Page_138" id="Page_138">-138-</a></span> Tóth
Zakarjás öregbéres sántán (egyszer a vasvillába esett a
szénahányóból) s ezt mondja:</p>
<p>– No?</p>
<p>Erre Tóth Zakar föleszmél lelke nagy elvádolásaiból. Ez idő
alatt emlékezete átfutotta hirtelen katonaéveit, mignem maga előtt
látná a bosnyák devojkákat, a Ljubiczákat és Dánákat, a bécsi
Mariczliket és Margotokat s ujra csak oda esik az asszony elébe,
mondván beszédesen:</p>
<p>– Ilon, Ilon…</p>
<p>Ekkorra az asszonyt is elhagyja az ijedtség fagya. Elönti a
meleg végtül végig, de azért félve suttogja:</p>
<p>– Engöm, engöm.</p>
<p>Most Tóth Zakarjás felel rá, közelebb biczczenve a veremben:</p>
<p>– Hát feleséginek akar tégöd.</p>
<p>Sokat gondol e szavak alatt az asszony, de még mindig hitetlen
abban, a mit neki mondanak:</p>
<p>– Evvel az anyagyászszal? – szakad föl belőle a szó.</p>
<p>Tóth Zakar térdenálltából úgy kuszik föl hozzá, mint a kigyó és
aczélszin hajának azon részére tapasztva ajkát, a mi a fékető alól
kimaradt, a hajszálaknak beszéli el búgva:</p>
<p>– Evvel vagy te neköm a mindönöm.</p>
<hr class="chap" />
<div class="chapter"></div>
<p><span class="pagenum"><a name="Page_139" id=
"Page_139">-139-</a></span></p>
<h2>A Duna lánya.</h2>
<p>A valódi neve ennek a kis lánynak Aranka volt. Egy apró, édes
teremtés, abból a szőke fajtából, a milyennek Bajorországban a
Madonnákat festik. Úgy emlékezem reá, mintha most is látnám,
hallanám apró czipői kopogását a a födélzet deszkáin, csilingelő
ezüstös nevetését, a mint meglátva valamit a holdas éjben, a víz
tükörén, vidám kaczajjal hívta föl a domentátumra nagyapót, ezt az
öreg hajókormányost, a ki Isten különös kegylméből választatott ki
a mindeneket intéző sors által Reladl nagyapjának.</p>
<p>Mindössze egyszer volt pedig szerencsém hozzá, a gyerekhez, s
kétszer a nagyapóhoz. A gyerek olyan édes volt, az öreg kormányos
olyan patriárkális, hogy évek multán még mindig emlékezem
kettőjükre, mikor pedig már egyik sincs meg. A természet rendje
szerint úgy kellett volna ennek történni, hogy az öreg megy ki
lakni állandóan a szárazföldre, a <i>zárt</i> <span class=
"pagenum"><a name="Page_140" id="Page_140">-140-</a></span>
<i>hajóban</i> a föld alá s Reladl élve marad, hogy ő is élhessen a
világban. Azonban máskép történt. Reladl nincs már meg, az öreg
ellenben most is valahol a Tisza vizét járja.</p>
<p>Ez az öreg ember egy hajókormányos, egy egészen közönséges
hajókormányos, a milyen százával van a magyar vizenjáró emberek
között. Napégette arcza van, minden regényhősi szándék nélkül, a
feje ősz, hosszú szakálla deres, egész nap a keréknél ül s hajtja
jobbra-balra, ha pedig áll a hajó, vagy szelet hever valahol a
partokon, kátrányos ponyvákat számlál, köteleket olvas s
barkácsolja a ladik megromlott oldalát. Viselkedésében szótalan, a
beszédtől elszokott, alig használ pár száz szavat, azok is csak a
hajóra, a matrózokra s az árukra vonatkoznak, a miket harmincz év
óta hurczol egyik országból a másikba.</p>
<p>Az öreg azokból a szegedi emberekből való, kik a Tisza habarcsos
vize partján születve, legénykorukban hol vizi molnárok, hol
halászok, hol hajóslegények a buzás hajókon, vagy a kavicsszállító
luntrán. Egyformán kezeli a szekerczét, a hajót, a kuttyogatót, az
evezőt, a csáklyát s barnára pörkölt karjában olyan az izom, hogy a
kikötőkötél fakolonczát a Tisza közepéről kihajítja a partra.
Ügyeskedik, egyszer bekap vitorlásnak a gőzhajós társasághoz,
<span class="pagenum"><a name="Page_141" id=
"Page_141">-141-</a></span> ott megmarad s úgy ismervén a vizek
medrét, mintha a homokos hullámokon át mindenütt belátna a fenékre,
idővel kormányossá érik. Nem kellemes mesterség ez, egy életen át
lent lakni a födélzet alatt s a házából fent csak akkora gulyiba
van, a hol ki se nyújtózhatik. Örökké a kerék mellett ül, nyáron
ott meleg, őszszel esős és a hajnali ködben a hajóért remeg. Az
ország két nagy vize, a Duna és a Tisza úgy változtatja medrét,
mint a gyerek a játékait. A hol ma fövenyes a part, egy hét mulva
mély a hajóút; a hol Romániába menet zátonyt talál, mikor egy hónap
mulva megy föl Bajorországba, se híre, se hamva. Az a kerék az
élete, azt rángatja folyton s ha tönke viszi a hajót, lecsapják a
tisztségéből. A fizetés kevés, ha valami kis bajt talál a váratlan
vizsgálat, ha leszalad egy pillanatra a kerék mellől, kész a
bírság. Nem jó mesterség, azonban idővel bele lehet szokni, de meg
is szeretik. Hosszú éveken át a vizen járva, beleszerelmeskedik a
hajóba, úgy, hogy télen, mikor befagy vele valamely kikötőben, nem
tud lemenni róla. Furcsa neki a föld, a mely nem kong, ha rálép
vastag, halzsiros csizmáival.</p>
<p>Van annak tizenöt esztendeje, hogy ez az öreg ember – akkor is a
713-as chaluppön járt – a Bajorerdő hegyei alatt árut rakodott
<span class="pagenum"><a name="Page_142" id=
"Page_142">-142-</a></span> a Dunaparton, valahol Straubing és
Osterhafen között. Még derekasan bírta magát, a feleségével lakott
a hajón, a leánya férjnél volt egy «tiszai» embernél, a fia
hajóinas az Adrián s Barczellonáig járt. Pár heti munka volt a
rakodás, a kormányosnak nem sok dolga akadt, pipázott a hajón s
megnézte időnkint a kiakasztott piczéket. Itt született Reladl. Ők
úgy mondták, hogy «született». A hajósnak a Duna nem az a folyóvíz,
a minek a parti ember nézi, a nagy, széles, rengő víztükör, a
hallgatag folyású tömeg neki eleven lény, melynek a kegyelméből él.
Ismeretlen erők tömegéből álló titkos hatalom, néha jó, néha rossz,
ma kedves, holnap bosszuálló. Rejtélyes hullámait, a mint a holddal
játszanak s csobogva verik a hajót, éveken át nézi és szereti
valami mondhatatlan tisztelettel. S akármilyen kelletlen is néha
kedvteléseiben a folyó, ez ad mégis kenyeret, a hajós oly szivbeli
viszonyban áll a vízhez, mint az alföld Förgeteg Jánosa az ő széles
rónaságaihoz.</p>
<p>Itt, valamely csöndes estén, mikor a munka zaja elült, pihent
minden s a hold lassan bujkált az ócska lovagvárak fölött, oly
módon került a 713-asra Reladl, mint a Fáraó leánya karjai közé
Mózes. A parti fák alatt csobogó víz csöndes lármájából vékony
gyereksirás hangja verődött <span class="pagenum"><a name=
"Page_143" id="Page_143">-143-</a></span> elő és szétszállt,
libegvén a völgyi ködben, a víz tetején. Az emberek eltörődve
aludtak a hajón, a kormányos ült a kerék mellett, az asszony a
vacsora maradványát hordta le s rajtuk kívül senki sem hallotta meg
az ártatlan emberi lény síró segélykiáltását. Csak egy valaki
hallhatta, ha igaz: az anyja, bűnös, elvetemült, rossz anyja, a ki
odatette a rongyos pólyába burkolt gyermeket a vízpartra s
elfutott, hogy soha többé egymásra ne találjanak: ő, meg a
gyermek.</p>
<p>A kormányos hallgatta a hangot, azután beugrott a csolnakba s
néhány csapással fölment a vizen. A fák lecsüngő ágai közt bujt be
vele, hol kijött, hol eltünt, a sirás egyre elhalóbban zokogott a
sekélyben. Messze árnyat vetettek a Bayerwald lombos hegyei.</p>
<p>Azután előtünt a ladik a holdfényben, az első padkáján valami
fehéres csillogott, a kormányos állva hajtotta, a széles tiszai
evező mélyeket merült a csolnak alá. A ladik orra a slepp oldalához
ütődött, az ember kikötött s felszólt a hajóra: – Asszony…</p>
<p>– Megyek – mondta a felesége s odalépett.</p>
<p>– Fogd meg ezt, a míg én fölmegyek.</p>
<p>Fölnyujtotta a csomagot. A csomag nyöszörgött, az asszony majd
elejtette.</p>
<p>– Mi ez, János? – kérdezte megütődve. <span class=
"pagenum"><a name="Page_144" id="Page_144">-144-</a></span></p>
<p>– Gyerek – mondta János kurtán – s fölmenvén a hajó oldalán,
megemelte fején a kormányossapkát az arany koronával, a mit
rendesen megtesz a vallásos vizenjáró, ha valami szokatlan dolgot
művel.</p>
<p>Az asszony a gulyibához szaladt a lámpa alá. Mire az ember
odaért, már ki is bontotta a pólyás babát.</p>
<p>– Nem gyerek ez, te!</p>
<p>– Nem-e – szólt bámulva az ember – úgy sírt a parton, félig a
vizben, mint a gyerek. Csak nem macska…</p>
<p>– Macska, macska – boszankodék az asszony – ugyan ne beszélj
ilyet. Hiszen embernek ember, de nem gyerek, hanem lány.</p>
<p>Az ember elgondolkozva nézett ki a vízre, föl a feketülő égre, a
honnan reánevettek szeliden a csillagok. Pipáját kiveré, hamuját
beleszórta a vízbe s rácsukván a tisztába helyezett készségre a
kupakot, lassan szólalt meg:</p>
<p>– Az se kér több kenyeret.</p>
<p>Az asszony azzal a félig szégyenkező, félig bizalmas mosolylyal,
a mely szokása a magyar közpolgári feleségnek, ha az ura valami
előtte tetszetőset mond, szeliden simogatta az apró Dunatündér
szőkés haját.</p>
<p>– Még meg vannak odalent valahol a Márta ruhácskái… <span class=
"pagenum"><a name="Page_145" id="Page_145">-145-</a></span></p>
<p>Kis csönd volt. Azután az ember azt mondta:</p>
<p>– No hát akkor…</p>
<p>Többet ez irányban akkor este nem beszéltek, mert a sok beszéd
először is nem szokás, másodszor fölösleges azok között, kik
hallgatagon is megértik egymást.</p>
<p>A leány ott maradt, az anyja sohasem került elő. Mikor a
chaluppöt levitték a magyar Dunára, megkeresztelték magyar pap
előtt.</p>
<p>A neve azonban csak az maradt, a minek a jólelkü parti munkások
elnevezték Bajorországban, Reladl, az aranyszőke haja után.</p>
<p class="center">*</p>
<p>Az igen nagy hujjahózás volt fenn Bécs városában, a rossaui
kaszárnya emeletén, mikor a komám berobogott hozzám azzal a hírrel,
hogy az apja hajója megjött Galaczból, megy Linzbe s itt áll két
nap a nagy Dunán. Sok embernek természetesen nem teljesen érthető
ez, a mint nem is az, hogy mi örülni való van abban, ha egy
másiknak megjön az apja egy sleppen, a melyen kormányos. Azonban mi
már sok ideje kerülgettük a magyar földet, hol itt, hol amott
csavarogva, az albán határtól az osztrák havasokig, – ezen az
egyszerü fekete teherhordó hajón jó magyar dohány, jó magyar
<span class="pagenum"><a name="Page_146" id=
"Page_146">-146-</a></span> bor, szegedi halpaprikás s dunamenti
búzából sült kenyér várta az embert. A komám fia volt a
hajókormányosnak, tengerésznek sorozták, baka lett, zászlótartó,
vidám és jókedvü fiú, a ki vagy hat nyelven beszélt és énekelt,
hosszú, magas legény. Ha csákós állapotban valahol megjelent az
utczán, rögtön megszólalt reá a magyar katonát szerető bécsi humor:
Da kommt wieder unsere Telegrafenstange.</p>
<p>Vasárnap délután mentünk ki, végig a Wurstl-Práteron, le a nagy
Dunára. Az öreg meghajolt, deresedő volt már, várt a hajón, a
sapkát megemelte, s Istennel köszöntött. Katonák módjára
csörömpölve másztunk föl. A hajó fával volt rakodva. Az öreg jó
lélekkel figyelmeztetett:</p>
<p>– Vigyázzon uröcsém, a vállával bele ne akadjon valami rúdvégbe,
mert nincs kerítése a tornácznak s hamar kiér az ember <i>az
udvarra</i>.</p>
<p>Felesége is előkerült, már idős asszony, szinte abban a korban,
midőn sötétkék ruhát szokás viselni, letünvén teljesen a világi
hivalkodások ideje. A Duna ünnepnapos volt, csend mindenütt, a
rakodó parton beterítve minden kátrányos ponyvával, a túlsó parton
a nagy malmok álltak, gyenge vizi szellő lengette a zászlókat. A
kis gulyibában terítettek, fehér, sávolyos abroszt tettek az
asztalra, az öreg beült a <span class="pagenum"><a name="Page_147"
id="Page_147">-147-</a></span> sarokba, a hol föl volt írva a
festett deszkára a hajósfohász:</p>
<p class="center">ISTVÁN KIRÁL KÖNYÖRÖGJ ÉRETTÜNK.</p>
<p>Kenyeret hoztak, sót, zöldpaprikát, bort s halat bográcsban.
Annak csak a levére kellett nézni, lassú, olajas mozgásán
meglátszott a tiszai halászművészet. Tányér öt volt az asztalon s
négyen öltünk hozzá. A mint kérdőleg néznénk a komára, hogy ki
lenne az ötödik, az öreg megszólalt:</p>
<p>– Arany bizonyosan szégyenlősködik már megint.</p>
<p>A mint hogy úgy is volt. Csak lassan jött föl a hajószobából
Reladl, kétszer is kellett hívni. Ekkor láttam először s utoljára a
bájos szőke gyermeket. Tizenkét-tizenhárom éves lehetett,
aranysárga haja sűrű sátor gyanánt hullott a vállaira, kék szemeit
félénken rejtette el a hosszú pillák alá, kicsi sárga szattyán
bocskor volt a lábain, a ruhája katrincza, himzett vállas ing,
apró, rézzel vert tüszőcske a dereka körül, a mint ezt a készséget
Oláhországban vették neki ünnepi czifraság gyanánt. Félt, a koma
kedveskedésekkel halmozta el, valami czukrot adott neki, melyben
gyönyörű czukornyulak ettek gyönyörű czukorsalátát egy kicsi
czukorkertben, arra összecsucsorította piros ajkait, <span class=
"pagenum"><a name="Page_148" id="Page_148">-148-</a></span> mert
azt most meg kellett volna csókolni, de nem lehet így, idegenek
előtt.</p>
<p>Beszéd közben aztán félénksége eltűnt s ha nem szólt is, nagy
szemeivel okosan nézett a többire s megcsodálta rajtunk a ruhát. Az
idő siet, a jó baranyai bor megoldotta a hallgatag hajós nyelvét s
mikor a Reladl lement, hogy lefekteti az ujonnan kapott nyulakat,
elmondta a történetét. Szűk, kevés jelzővel való beszédéből
kilátszott a leány iránt érzett szeretet. A rövid pipából fölleget
fujt maga elé, ha elérzékenyült, hogy ne lássuk.</p>
<p>– Nagyon szeretjük – mondá csöndesen. Ha az Isten meg hagyná
érni, hogy valami jó embert találnánk neki… Idd ki fiam a borodat,
majd öntök.</p>
<p>A zászlótartó elpirult s czigarettjét a pohárba ejtette. Az öreg
nevetett s könnyek fakadtak a szemében, felesége elgondolkozva, az
asztal sarkát simogatta a kötényével.</p>
<p>Az őrt álló hajón tizet kongatott a matróz, készültünk vissza, a
kis darab magyar földről a császárváros németjei közé. Reladl kint
ült a gulyiba előtt a padon s dudolt magának valami halk nótát.</p>
<p>– Isten áldja meg – mondta a bucsuzáskor, mindkét kezét nyujtva.
– Mikor jönnek megint? <span class="pagenum"><a name="Page_149" id=
"Page_149">-149-</a></span></p>
<p>Mikor? Hogy lehetne azt tudni?</p>
<p>– Majd… Majd találkozunk egyszer, otthon…</p>
<p>– Otthon… – szólt ismét elgondolkozva. – Én itt vagyok itthon… a
hajón…</p>
<p>Hirtelen, hogy elhallgatott, hozzátette:</p>
<p>– Én itt születtem – s lemutatott a széles vízre, a mely halkan
futott el a hajó alatt.</p>
<p>– Majd találkozunk, Reladl – szól a zászlótartó – majd ha nem
lesz már rajtam ez a csunya ruha.</p>
<p>– Nem csunya az! – vágott vissza gyorsan.</p>
<p>Szemét lesütve, fehér fogai közé kapta egyik ujját, elárulván az
örök asszonyi dolgot, hogy neki is tetszik már a kétszinű
posztó.</p>
<p>– Majd visszajövünk – mondtam én is – egyszer. Akkor már maga
nagy lány lesz és én elveszem feleségül.</p>
<p>– Oh – felelt szemérmesen, féloldalt fordulva – kellenék is én
magának…</p>
<p>Azután félénken megsimogatta a kardomat.</p>
<p class="center">*</p>
<p>A történetnek rövid vége van. A 713-as most három esztendeje
őszszel Oláhországba igyekezett borral. A hajó átvergődött a felső
Dunán s lent járt az alsó részen, az Osztrovó szigetei alatt. A viz
ott már kiterjed, mintha tengerré <span class="pagenum"><a name=
"Page_150" id="Page_150">-150-</a></span> akarna válni, a sziklák
fölött nagy habot verve haladnak le a Vaskapu felé a hullámok. Nem
kedves tájék annak se, a ki naponta rajta jár s a víz fenekén nem
egy szerb dugárus holtteste fekszik, a ki pedig minden szikla
gerinczét ismerte.</p>
<p>Estére hajlott az idő, az őszi köd leszállott, a remorqueur-hajó
lapátja messze elől kavarta a vizet, csak a zugását lehetett
hallani a sleppen. A köd befogott mindent, a vizet, a hajót, a
partokat s hideg cseppekben rakódott le a kátrányos ponyvákra. A
kormányos a kerék mellett ült s a matrózok minden perczben ledugták
a vízmérő csáklyát, a slepp csak a saját erejéből uszott, a kötél,
a mivel a gőzös huzta volna, lanyhán ereszkedett meg s belelógott a
vízbe. Nem lehet itt sietni. Az édesvizi hajós mesterségének
legnehezebb titka az a munka, a mi itt folyik, haladni előre a
fenék láthatatlan szörnyei között, a mikor rászalad a hajó… nem jó
erről beszélni. ✝✝✝ ne add uram Isten senkinek.</p>
<p>A Duna hulláma ott már haragos, lármás s ez a lárma benyeli
magába a messzi part minden zaját. A ködben nem is szalad szét a
hang, néha egy-egy fegyverdörrenés hallatszik, zsandárok
lövöldöznek bizonyosan határháboritó szrbszkik után. A hajó
kanyarog, hosszú, esetlen <span class="pagenum"><a name="Page_151"
id="Page_151">-151-</a></span> testével a széles vizen, a ki a
partról látja, azt hinné, a kormányos megőrült, pedig csak
tapogatózva keresi a mély utat.</p>
<p>A slepp megy lefelé. Tompa koppanás hallatszik, mintha
kalapácscsal a hajódongára ütöttek volna, azután hosszú, zsurmoló
zaj.</p>
<p>– Megállj! – ordítja a kormányos.</p>
<p>Meg is álltak minden további nélkül, a hajó sziklához ütődött s
a hogy sebes haladásában hirtelen állva maradt, megmozdult rajta
minden. Azután egy hangos, kétségbeesett sikoly, egy bőszült
káromkodás és ujra a kormányos rekedt kiáltása:</p>
<p>– Csolnakba legények!</p>
<p>Az ám, de hiába. Reladl ott állt a hajó orrán, mikor megállott a
slepp s a gyors rázkódás bedobta a vízbe. Leesett, hiába kapva a
fölhuzott vasmacska láncza után. A hajó lassan fordulni kezdett,
látszott már, hogy csak ütődést kapott, nem léket, de az édes
gyerek elveszett végkép. Lement a sziklák közé a fenékre s hiába
szálltak csolnakba az emberek, hiába nyult utána valamennyi
csáklya, lent maradt, mint a ki nem akar visszajönni többé.</p>
<p>– Duna ideadta, Duna visszavötte – mondta az öreg kormányos,
pipálva erősen.</p>
<p class="center">*</p>
<p><span class="pagenum"><a name="Page_152" id=
"Page_152">-152-</a></span></p>
<p>Valami töltés állt rossz lábon az alsó Tiszán, azt mentünk nézni
egy apró csavargőzösön, a mint ott találtam az öreget. Rangban
előbbre haladt, kormányos s kapitány volt egy személyben. Megismert
s hogy kérdezősködni kezdtem a dolgai felől, szűk szóval elmondta
Reladl halálát. Azonközben folyton pipázott s a gépcsövekbe
kiabálva, szidta a masinisztát.</p>
<p>– Duna ideadta, Duna visszavötte, – ezt mondta utoljára s egész
erővel rángatta az apró propeller lánczos kerekét, pedig akár
keresztben is uszhatott volna a Tiszán az egész alkotmány.</p>
<p>Látszott rajta, hogy megsajnálta azt is, a mit mondott, mert
egészen beleveszett a munkába. A nap magasan járt az égen, a parti
füzek szeliden mosták törzseiket a vén folyó sárga vizében, csendes
tavi táj volt a vidék, a Tiszának hulláma se rezdült, fönt a
kanyarulatnál egy oláh tutaj uszott lassan bele a napos vízről a
parti árnyékba.</p>
<p>– Régen itt jár már a Tiszán? – kérdeztem, csak hogy éppen
mondjak valamit.</p>
<p>– Rég – felelt kurtán.</p>
<p>A sapkáját lehuzta a szemébe. Egészen ősz volt az ember.</p>
<p>– Azóta – mondta aztán.</p>
<p>Hallgatott egy darabig, azután köhögött, a mi <span class=
"pagenum"><a name="Page_153" id="Page_153">-153-</a></span>
valószinü, hogy sóhajtás volt nála. Nagy harcsabajuszát meghúzta
párszor s mintha szégyelné, hogy a nagy folyó országjáró hajójáról
idejött erre a ladikra, mentegetőzve rántotta föl a vállait:</p>
<p>– Csak nem járhatok – mormogta halkan – hajógerinczczel a
halottam fölött…</p>
<hr class="chap" />
<div class="chapter"></div>
<p><span class="pagenum"><a name="Page_154" id=
"Page_154">-154-</a></span></p>
<h2>István kutyái.</h2>
<p>István ifju korában juhász volt, de később a kocsisságra adta
magát. Nem tudni, miért, mert ez irányban sohasem beszél, s ha
kérdezik tőle, egyszerre a leggorombább embere lesz a világnak.
Valaha felesége volt, de elmaradt tőle már régen, azóta egyedül él,
minden világi hiuságról letett, még a juhászkalapot is elcserélte
más, kisebb karimáju fejrevalóval s régi emlékeiből mások nem
maradtak meg, mint a pulik. A pulik, mint azt minden magyarnak
tudnia illenék, kutyák, és pedig nem közönséges kutyák, mint a
milyeneket vadászemberek szoktak használni, hanem ebek, a melyek a
juhokat őrzik, azokat rendben tartják s bizonyára jobban értenek
ehhez a mesterséghez, mint akárki más a tulajdon magáéhoz.</p>
<p>A puli különös fajtája a kutyáknak, kicsi, apró, loncsos eb,
sáros, a szőre tele van ragadva giz-gazzal, a feje is csupa szőr,
úgy, hogy csak az orra s a két szeme látszik belőle ki. Ha
<span class="pagenum"><a name="Page_155" id=
"Page_155">-155-</a></span> valaki látná az utszélen csavarogni,
bizonyosan megdobná röggel vagy kitérne előle, hogy a ruháját ne
érintse ez a szennyes állat. Ellenben juhásznak nagyobb
gyönyörüség, mintha két szamarat kapna ajándékba, mert a szamár
csak szamár, ellenben a puli – puli.</p>
<p>Csak meg kell nézni, mikor a pulira reá van bizva kétszáz darab
birka, hogy hajtsa be az akolba, hogy mit tesz. Annyi esze
föltétlenül van neki, hogy belátja, mikép egymaga egy egészében nem
bir a tömeggel. Bár előbb megpróbálja, izgatottan szaladgálva körül
a nyájat. De nem megy. Az akol egyetlen ajtaja előtt megköti magát
néhány elüljáró birka, hogy nem megy be és hát nem is megy.</p>
<p>A juhász maga könnyen segíthetne ilyenkor rajtuk, ha az elejébe
odavágná a kampós botot, de ez nem lenne helyes dolog, mert a pulit
is benne kell hagyni a foglalkozás gyakorlatában. Ilykép a behajtás
reá bizatik. A puli idő multán belátja, hogy a konok elüljáró
birkákkal így nem bir. Eltávozik ezért a csapattól s aztán úgy
harmadrésze táján oldalról dühödt ugatással nekik rohan. Igy
elválasztja a falkát, a melynek egy részét odább hajtja s akkor
visszatér emezekhez megint. Ujra kezdődik az ugatás, a minek csak
az a haszna van, hogy a birkák még összébb szorulnak. Akkor a
hátukra <span class="pagenum"><a name="Page_156" id=
"Page_156">-156-</a></span> ugrik a puli, a fejüket harapja, vastag
bundájukat tépázza, a mig megriad a tömeg s ijedt rohanással
bevonul oda, a hova való, az akolba. Ezzel készen lévén, uj falkát
hajt az ajtó elé s mikor ez is bent van, veszi elő a harmadikat,
kötelmeinek így téve eleget. Akkor az apró állat büszkén széttekint
az udvarban, hogy no hát, van-e itt még elvégezni való dolog
valami? Nincs, ennélfogva lassan elkoczog a gazdája után, a ki ad
is neki jutalmul kenyérhéjat, ha van.</p>
<p>A pulira nyáron jár jó világ, a mikor a birka kergül. A komoly
birka ugyanis, a mely semmiféle pajzánkodásra nem alkalmas, miután
hetekig csodás étvágygyal ette a füvet, egyszerre igen vidám lesz,
forogni kezd önmaga körül sebesen, egyre sebesebben s mikorra abba
hagyja, vége a szép életnek. Ilyenkor a puli duskálkodik a husban
és kövér. Télen pedig sovány az istenadta.</p>
<p>Hanem azért télen is puli és igen becsült jószág. Egy jó puli
mindig többet ér, mint egy lusta bojtár, de meg nem is embernek
való mulatság az, a mit vele végeztetnek. A birkákban vannak
törekvő egyéniségek. Mikor a puszta közepén az egész nyáj delel s a
juhász is alszik a füvön, egy birka föláll s menni kezd. Megy, megy
előre, mert neki úgy tetszik s úgy elmegy, <span class=
"pagenum"><a name="Page_157" id="Page_157">-157-</a></span> hogy
mikor a juhász föláll s utána tekint, már csak messze, a rét
füvében látszik belőle valami szürkeség.</p>
<p>A puli ilyenkor szidást kap, sőt esetleg oldalba ütést is, a
miről ő egyébként aligha tudja, miért kapja, mert szintén
aludt.</p>
<p>– Oda van egy birka – mondja neki a juhász.</p>
<p>A puli erre nem szól semmit.</p>
<p>Akkor a juhász kinyújtja a karját arra felé, a merre a birka
távozott, de a puli erre sem szól semmit. Csak néz bele a zöld
táblába, meg ismét a gazdájára vissza, a mi azt jelenti, hogy ő nem
ért ebből az egész előadásból semmit. Ez természetes is, mert a
juhász a maga magasságában ellát a birkáig, de a puli szemei igen
közel lévén a földhöz, kisebb a látköre. Ennek a megnagyobbítása
szempontjából megfogja a juhász a bőrt a nyakán, fölemeli magasra s
úgy mutatja neki a birkát.</p>
<p>Most aztán, a hogy ott csüng a juhász kezében a bőrénél fogva,
azonnal kapálózni kezd a pulinak mind a négy lába s már a levegőben
is rohan a birka után. Mikor a gazda ledobja a földre,
nekiereszkedik s megy mindenen keresztül a juh után. No de annak
sincs ilyenkor jó dolga, mert valóságos rendőr-eréllyel támad reá a
kutya. Azután visszahajtja a nyájhoz, <span class=
"pagenum"><a name="Page_158" id="Page_158">-158-</a></span>
végezetül ugat reá néhányat s ezzel aztán rendben van a dolga.</p>
<p>A puliról e fajtákat lehetne írni sokat, de hiába volna, mert a
ki nem ismeri, az ugyan ebből úgy sem ismeri meg.</p>
<p>– A kutya nem ismerkszik mög mindön embörrel – vélte István egy
napon, midőn kint ült a tanyavégben a nagy eperfa alatt az ócska
malomkövön s ünnep délután lévén, vágta a jövő hétre való dohányát.
– A kutya nem olyan, mint az embör.</p>
<p>– Nem. Az csak kutya. – Hallgatott egy darabig s néhány
dohánycsumát, a mit leejtett a földre, fölszedett a homokból. Mert
ez serczeg legjobban a pipában s igen szép szaga van neki.</p>
<p>– No nem éppen – vélte aztán ismét. – Nem a kutya az, a ki csak
kutya, hanem az embör az, a ki <i>csak</i> embör. Nézze – mondta s
a kőhöz fente kését – hányszor változtat egy élet alatt gazdát az
embör? Ma itt, holnap ott. Ma béres, holnap kertész, azután kocsis.
Azután pásztorembör, azután kubikus, mög mindön. A kutya nem így
tösz. Az mindig egy helyben van…</p>
<p>– No de ez nem egy kaptafára megy, ez a kettő – mondtam. – Az
ember nem menne el egy helyből, ha nem kellene. <span class=
"pagenum"><a name="Page_159" id="Page_159">-159-</a></span></p>
<p>– Hát miért köll neki elmönni? – szólt István.</p>
<p>– Miért? Mert elküldik – feleltem.</p>
<p>– No látja – mondta most diadalmasan – mert elküldik. Miért
küldik el? Mert nem végzi el a dolgát. A kutya mög elvégzi, a mi rá
van bízva, oszt azt nem küldik el.</p>
<p>A vágott dohányt megmorzsolta kissé, betette a zacskóba, a
vágófáról lefújta a port, a hóna alá vette s az istállóba ment.</p>
<p>A pulik – négy tanítványa volt ekkor – szép sorjában mentek
utána.</p>
<p class="center">*</p>
<p>Másnap a fiatal erdő szélén hevertem, a tisztáson. Nyulat
akartam lesni, de nem jött egy sem; hazamenőben voltam, mikor az
erdő szélén elhajt István a kocsival.</p>
<p>– Hova megy?</p>
<p>– A járásra – felelte. – Úgy hallatszik, nagyon rossz kint a fű,
mög köll nézni, nem-e volna érdemösebb dolga a jószágnak a
tanyán.</p>
<p>– Ugy?</p>
<p>– Üres a kocsi…</p>
<p>Fölültem. Három kutyája a szekér után koczogott, egy pedig, a
melyhez nagy reményeket fűzött, a lábainál hevert a szalmán.
<span class="pagenum"><a name="Page_160" id=
"Page_160">-160-</a></span></p>
<p>– Gyű Kesej! – szólt aztán a lóhoz.</p>
<p>Kőrülnézte a határt, az ég alját s azt mondta:</p>
<p>– Eső lösz, mert a Kesej nem indít. Nem akar elmönni messze a
tanyától.</p>
<p>Azután nem szólt egy darabig. A gyeplőt a lőcsre akasztotta s a
pipáját kezdte tömni. Azután réz masinatartót vett elő. Mikor
készen volt ezzel is, a füstöt illendőség okáért oldalt fújta, s
mintha a tegnapi beszéd csak az imént szakadt volna félbe,
folytatta, a hol elhagyta:</p>
<p>– Nézze, az embör mindig jár-kél ide-oda. Gazdát változtat.
Mindig keresi, hun jobb és sehun se találja ezt. Utoljára vége
szakad az életének ott, a hol legrosszabb dolga volt neki. Nézze, a
puli mit kap? Kenyérhajat, kevés aludttejet, vagy ha kerge birka
van, azt – mög a mi nyulat véletlen foghat. Azért látja, mikor mén
el a gazdátul a puli? Mögmondom. Vagy akkor, ha fölhagy a
juhászattal, oszt akkor eladja, vagy ha elhal a gazda és a kutya
akkor elszéled.</p>
<p>– Csavarog.</p>
<p>– No ügön, egy darabig csavarog. Mögy addig, a meddig juhászra
nem talál. Ott beáll szolgálatba újra. Látta már, hogy egy puli
beállt volna házőrzőnek tanyára? Olyan nincs. Az mindig mögmarad a
régi mestörségiben, <span class="pagenum"><a name="Page_161" id=
"Page_161">-161-</a></span> nem mint az embör. Ha elvesz valahun a
gazdája, keres másikat. Befogadja szivesen a gazda.</p>
<p>– Hát a többi puli?</p>
<p>– A többi puli? – ismétlé, mintha fölöslegesnek találná a
kérdést. – Azok is. Nézze, más kutya folyton marja egymást, a pulik
sohasem. Ha két juhfalka a pusztán egymás közelébe ér, látta már,
hogy a pulik marakodtak volna? Olyan nincs.</p>
<p>– Nincs? – kérdeztem, éppen csak hogy szóljak valamit.</p>
<p>– Nincs – mondta határozottan. – A gazdák ugyan összevesznek
néha, veszeködnek is, halott is marad utánuk, de a puli ilyesmit
nem tösz.</p>
<p>– Nem?</p>
<p>– Nem ám – felelte s újból szétnézett a lapos tájon. A nap
végigfeküdt a füveken, könnyű szellő járt, a mely elfújta az útról
a port s ingatta az ökörfark sárgavirágos kórójait. Az ég alján a
föllegből rézsutos mozgó fátyol ereszkedett alá: ott esett már.
István gazda megcsapkodta a lovakat s meggyőződéssel szólt:</p>
<p>– A puliknak több eszük van, mint a gazdájuknak.</p>
<p class="center">*</p>
<p>Történt, hogy kereszt-szentelés volt a közelben. Ez nem is kis
dolog, ez nagy, igen nagy <span class="pagenum"><a name="Page_162"
id="Page_162">-162-</a></span> ünnep. Mihály Mihályt és a
feleségét, Lebedi Zsuzsannát lehet köszönteni érte. Ők gondolták ki
legelsőbb, hogy az útszélre kereszt kellene, szép vaskereszt,
kőalapzatokkal, mely alapzatokba be van vésve, hogy kik által
emeltetett. És azontúl mindenek, kik arra járnának, kalapot emelnek
ott, az asszonyok, leányok keresztet vetnek magukra és az oszlop
árnyába tér fohászkodni a szenvedő. Azontúl a tájéknak elvesz a
régi neve, nem neveztetik többé Szinlaposnak, hanem annak a
helynek, a hol a Mihály Mihályék keresztje áll.</p>
<p>Ezt a keresztet szentelték akkor, sok nép volt ottan, ünnepi
ruhákban, a barát kijött a városból és beszédet mondott, szólván a
megalázkodásról. Meg kell adni a barátnak, hogy szépen beszélt, az
emberek összefogott két kezükkel tartva a levett kalapot, fejüket
lecsüggeszték s tünődve hallgatták szavait. Az asszonyok
imádkoztak, mellüket verték, mondván: én bűnöm, én bűnöm ez is s
néha meghúzták a fejkendő csücskeit az álluk alatt. István is ott
állt, hátul a fák alatt, mert sohasem volt szokása neki, hogy előre
tolakodjon s hallgatta a beszédet elmerülve. Szép, igen szép ünnep
volt ez.</p>
<p>Ki hinné mégis, hogy mikor az egész tájék népe a kereszt által
Istenéhez járul, bűnös <span class="pagenum"><a name="Page_163" id=
"Page_163">-163-</a></span> szenvedélyek támadnak némelyekben és
bűnök követtetnek el. Ki hinné, ki hinné?</p>
<p>Az bizonyos, hogy az emberekben van előérzet, a mely szomorú
események következtét jelenti. A beszéd végével ment hazafelé
István a közön s míg lassan lépegetett a homokban, valami belső
baját érezte. Igen elgondolkozott s egy kicsit túl is ment a
tanyán, annyira elfelejtkezett magáról.</p>
<p>Mikor föleszmélt, ezen elcsodálkozott. Hogy lehet ez? Hát hol
vannak a pulik, hogy egy sem jön elébe? A szive megdobbant.
Hirtelen átlépte a szőlő alacsony kerítését s hátulról ment a
tanyába. Azután fütyült juhászosan egyszer, kétszer, háromszor,
kiáltozni kezdett:</p>
<p>– Puli, huppuli!</p>
<p>Csak a présház ajtaja verte vissza a hangot az ünnepi
csöndben:</p>
<p>– Puli, huppuli!</p>
<p>István megrendült. Megállt s a földre tekintvén, hegyesorrú
csizmák nyomait pillantotta meg, hegyesorrú csizmákét, a milyeneket
a juhászok viselnek.</p>
<p>Most már tudta, mi történt. Nem kiabált tovább, hanem elborult
homlokkal egyenest a kapásház ereszete alá ment, a hol két puska is
lóg a szegen. Előbb a kétcsövűhöz nyult, a mely sörétre van töltve
s a kányák ellen használtatik, <span class="pagenum"><a name=
"Page_164" id="Page_164">-164-</a></span> de azután mégis csak a
kóczmadzagos egycsövűt vette le, a melyik golyóra jár.</p>
<p>Azzal aztán megindult sebesen. De a mint az udvar közepére érne,
megállt, az ócska fegyver agyát a földre eresztette és fölsóhajtott
mélyen:</p>
<p>– Büszkeségemben íme én is meg vagyok alázva…</p>
<p>Szétvetett lábakkal, kezét lógatva, megtörten állt. A szintén
hazatért kapás megértvén a dolgok állapotát, odament hozzá, hogy
vigasztalja, de nem tudott egy szót sem szólni a jó ember.</p>
<p>– Láttya kend, láttya kend… – motyogta.</p>
<p>István azonban ütött egyet kezével a levegőbe.</p>
<p>– Nono – mondta. – Ha nem gyünnek haza, nem kár értük, ha pedig
jó kutyák, úgy is hazagyünnek… Jó kutya haza jár.</p>
<p>– Ügön – felelt vigasztaló hangon a kapás és visszaakasztotta a
szegre a puskát.</p>
<p>Ezután részint ünnepelni, részint búfelejtő italra a csárdába
mentek. Késő estére járt az idő, mikor a holdas éjben az ingatag
kapást hazahozta a tanyaudvarba István és átadta feleségének e
szavakkal:</p>
<p>– Jó kutya haza jár.</p>
<p>A kapás ezzel bement a házba és mihamar elcsöndesedtek. István
is csöndben volt, de nem bírt aludni. Nem is ment az istállóba,
hanem <span class="pagenum"><a name="Page_165" id=
"Page_165">-165-</a></span> leült a fa alá, a malomkőre, két
könyökét a két térdére rakta, két kézzel fogta a pipa szárát és
szipákolt erősen. Olyankor szokása ez a magyarnak, mikor a
fölindulást palástolja és bizony István föl is volt indulva nagyon.
A kutyák esete szaggatta a szivét. Mit tegyen most már, hogy
mindene elveszett? Itt úgy se marad, fölmond a kocsissággal és
elmegy a tanyáról, hogy ne is lássa többé ezt a helyet. De azután,
hova aztán? Nem tudta, nem is sejtette. Kiverte a pipát, újra tömte
és meredten bámult a tájra.</p>
<p>A hold magasan járt a jegenyék fölött s a fák hosszu árnyait
végig veté az udvaron. Csend volt. A tyukok udvarából néha a kakas
kiáltott egyet s az éji madarak nesztelen suhantak fönt a sötét
aczélmezőben.</p>
<p>Az öreg fölemelte a fejét s azután nagyot kiáltott. Szemei
könnyes szivárványán látta, hogy az alacsony glediczia kerítésen át
kis fekete tömeg esik be az udvarra s feléje szalad. Ez bizony a
Matykó kutya s lám, hirtelen utána ugrik a Talpas, ez után a
Hunyorgó, végül pedig (mert mindig leglustább volt az istenadta) a
Stiglicz. És odaszalad valamennyi hozzá.</p>
<p>István eldobta a pipát, előrehajolt, a kőről lecsuszott a
homokba, térden állt és morogva valamely üdvözlő beszédet tartott a
megtért ebekhez.</p>
<hr class="chap" />
<div class="chapter"></div>
<p><span class="pagenum"><a name="Page_166" id=
"Page_166">-166-</a></span></p>
<h2>A magának való ember.</h2>
<p>István is kocsis, meg Imre bácsi is kocsis; István öregebb ember
mint Imre bácsi, de mivel Istvánnak mindenki Pista s Pistának csak
az öregje István, ennélfogva az István mellé nem kell még oda az
is, hogy bácsi. István egyébként egészen más fajta ember s egy
napon nem is lehet emlegetni a kettőt. István ugyanis özvegy, a ki
két lovat hajt, azonkivül tehenekre visel gondot s mellékesen
juhász-kutyák nevelésével foglalkozik, mig Imre bácsi a lovon kivül
mi egyébbel sem törődik a világon, még az asszonyokkal sem, mert
agglegény volt mindig s ha így marad, az is lesz, a meddig él.</p>
<p>Az agglegénység igen ritka családi állapot kint a tanyák között.
Akármilyen szegényes a sorsa valakinek, csak akad azért neki is
feleségnek való, mert mint mondani szokás, minden zsák megtalálja a
foltját. Ugyanis János egyszer azt mondja Julisnak:</p>
<p>– Hallod-e, Julis? <span class="pagenum"><a name="Page_167" id=
"Page_167">-167-</a></span></p>
<p>– Persze hogy hallom – felel Julis dévajon.</p>
<p>– Hát akkor – szövi most már a beszédet tovább János –
elgyünnél-e hozzám feleségnek?</p>
<p>– Hát elmöhetök – válaszol Julis.</p>
<p>Igy azután összekerülnek. Nem is mondják másképp a
megházasodást, feleségeskedést, férjhezmenést, csak ezzel a
szóval:</p>
<p>– Tiz esztendeje annak, hogy összekerültünk a mostani
feleségömmel…</p>
<p>Imre bácsinak sohasem volt ilyen mostani felesége, a mi meg is
látszik rajta. A pusztalakó rendszerint szótalan viselkedésü ember,
de a kevés beszéd természeti tulajdonsága és nem mogorvaság. Élete
folyása egyazon körben, egyazon dolgok körül esik meg s a mely fa
alatt játszott gyermekkorában a kutyákkal, mint vén ember is az
alatt szivja az esti pipát, talán ugyanazon a kis széken, a mit
ötven év előtt kocsi gyanánt használt a homokban. Dolgaiban is
javarészt egymaga van; ha legeltet, ha szánt, ha a szőlő hártyáját
kapálja, kivel sem beszél, hanem csak pipál és gondolkozik.
Ilyenformán lesz a csacska gyerekből szótalan ember, de
szótalansága mellett szive megmarad érző és megfigyelő állapotában
s rendesen igen kevés közöttük az olyan, a ki mogorva,
medveszokásu, vagy mint egyszerü szavaikkal ők nagyon szépen
mondják: magának való ember. <span class="pagenum"><a name=
"Page_168" id="Page_168">-168-</a></span></p>
<p>Imre bácsi pedig éppen ilyen, a magának való emberek közé
tartozik, a csökönyös vén agglegény minden hóbortjával, minden
bajaival. Ő az uri agglegénynek éppen megforditottja; kerüli az
asszonynépet s még a szinét sem szereti látni. Ha a kocsiján behajt
a városba s úgy jön ki éppen a dolog sora, hogy valamely
asszonycseléd is megy a kocsin, akkor Imre bácsi az asszonyok iránt
érzett mélységes megvetését azzal mutatja, hogy nem ül föl a
kocsira, hanem gyalog bandukol mellette, akár hó van, akár sár.</p>
<p>Nem tudom, Diogenes bölcs volt-e, de ha bölcs volt, akkor Imre
bácsi is az, mert Imre bácsi folyton magával hordozza mindenét.
Nincs neki egyéb czókmókja se égen, se földön, mint a mi a
kocsiülésbe belefér. Ingóságai között a legnagyobb területet a suba
foglalja el, de köztük a legértékesebb mégis egy pár rengeteg
csizma, a mely ebbeli minősége mellett pénztár gyanánt is szolgál.
Testi ruhája sem sok lehet az öregnek: az egyik, a mit visel, a
másik, a melyet mosnak. A kabátja szörnyű vastag vattás kabát, azt
ő maga szokta foltozni, elszakadt kék kötők vásznát vetve reá ott,
a hol az megkivántatódik.</p>
<p>Ennek az összes czókmóknak a magával hordása valóságos félteher
a kocsira, de hát mit <span class="pagenum"><a name="Page_169" id=
"Page_169">-169-</a></span> lehet tenni? Nem kivánhatja senki tőle,
hogy megfagyjon, már pedig e gunyák nélkül bizonynyal megfagyna
valamely szép, hideg napon. Ugyanis Imre bácsi nem csak az
asszonyokat gyülöli, hanem minden olyan alkotmányt, melynek négy
fala meg teteje van. Tudniillik valaha fiatal korában juhászos
ember volt ő s annyi ideig élte a pusztát, hogy teljesen elszokott
a házaktól. Ma sem megy bele, ha csak valami dolga nincs benne.
Ilyképp az alvást sem ott végezi. Nyáron a kocsi alatt szokott
aludni a földön, hogy hirtelen eső ne érje, máskor pedig gyékényt
terít a kocsira s az alatt nyugszik a subában. Hogy aztán ez jó-e,
nem jó-e, nem tudni, de eddig nem panaszkodhatik a szokása ellen.
Valaha szép erős ember lehetett az öreg, de azért lehetősen birja
magát ma is s ősz bajuszának téli hava mellett a nyár pirossága
lakik az arczán.</p>
<p>Hosszu ideje szolgál a vén mogorva ember, negyedszázada régen
elmult, mikor legelsőbb abba a tanyába került, a hol most van. Hogy
annyi ideig mi tartotta egy helyben, azt csak a jó Isten tudja.
Huzni nem huz senkihez, csak a lóhoz, senkivel sem beszédes s még a
kenyérhéjat is úgy dobja el az udvaron, hogy a lánczos eb el ne
érhesse. Másként meg ellensége van neki sok, ugyszólván ellensége
neki <span class="pagenum"><a name="Page_170" id=
"Page_170">-170-</a></span> mindenki, mert a vén pusztai
világgyülölő mindenben sértést talál.</p>
<p>Ezek között első sorban volna említendő bizonyos Terka néni, egy
rendkivüli mozgékony, dolgos és csodálatosan szapora beszédü
öregasszony, a ki mindig tesz-vesz, soha nem pihen, de a nyelve is
örökké malmoz. Ha kell, ha nem kell, Terka néni szaval folyton s
mivel a tanyában a szavára már úgy sem ad senki semmit, csak Imre
bácsi, ennélfogva a nyelve, a mikor csak teheti, éppen az Imre
bácsi becsülete körül forog.</p>
<p>Terka néni leányokkal szereti összeköttetésbe hozni Imre
bácsit.</p>
<p>Ezen évelődik egyremásra a két ellentétes vénség, az örökké
szótalan ember, meg a mindig fecsegő asszony.</p>
<p>Az öreg egy darabig állja a beszédet, úgy, hogy nem szól rá
semmit. Mintha nem is hallaná. Hanem a mikor elunja, elfutja a
méreg s a karjait fölemelve, olyan káromkodást visz véghez, hogy
borzalom azt hallgatni. De ez ritkán van. A dühe lassan forr meg,
de nem is dühös máskor, csak ha valami asszonyfélével
mérgesítik.</p>
<p>A szüreten egy napon, délebéd táján járván az idő, hivják ki az
öreget az istállóból, a hol a lovát beczézte, hogy jőjjön enni. Az
ereszet <span class="pagenum"><a name="Page_171" id=
"Page_171">-171-</a></span> alatt két karéjban ettek a dolgosok,
külön az emberek, külön a lányok. Imre bácsi szokása szerint
késlekedett, mert igen restelkedő természetű az ember s mire
megjött, már csak a lányok karéjában volt egy üres kis szék s
előtte leveses tányér. Az öreg huzódozva nézte az ételt s készült
elvenni, a mikor rászólt egy fiatal legény:</p>
<p>– Látom már, nem mer kend a lányok közé ülni.</p>
<p>Az öreg erre fölrugta a széket és otthagyta az ételt. Aznap nem
evett.</p>
<p>Ilyen erőszakos kedvű magyar az Imre bácsi, de hát ez neki
módjában áll, – mert Imre bácsi nem okvetetlen köteles azzal, hogy
szolgáljon. Régi dolog az, hogy a pénz adja meg az embernek benső
erejét s a ki olyan pénzes férfiu, mint Imre bácsi, az sohasem
fogad oly lealázó ajánlatokat, hogy a leányok közé üljön ebédelni.
Ugyanis neki vagyona van, valami ezer forint körül való, a mit
hosszu életén át megtakarított, mert ő se nem dohányos, se nem
italos ember. Ez a pénze szétszórtan ki van adva kamatokra a tanyák
között s az adósságokról irt kötelezvényeket a csizmájában hordja.
Csizmát odakint csak télen viselnek, a mikor hideg van, meg nyáron,
a mikor olyan meleg a homok, hogy másképp nem lehet rajta járni.
<span class="pagenum"><a name="Page_172" id=
"Page_172">-172-</a></span> Ezekben a kötelezvényekben van hát az
eredendő oka annak, hogy miért hordja mégis magával a kocsiban az
öreg a csizmáját.</p>
<p>Ennek a vagyonnak az állapotából folyólag büszke az öreg s
minden daczoskodása ide vezethető vissza. A maga egyszerű
mivoltában, igénytelenségében, magának valóságában fejedelmi úr ő
azzal az ezer forinttal, a melyből a maga gazdája gyanánt is meg
tudna élni. A pusztán kapna egy szobácskát, ha éppen kedve telnék
ilyenben lakni, egész esztendőre tíz forintért s kenyéren,
szalonnán, kis pörkölt tarhonyán kivül neki nem kell egyéb.</p>
<p>Imre bácsi tudja ezt s nem igen enged magával tréfálni, a mire
példa is van.</p>
<p>Tavaly történt, hogy a szárazság istene aszott ujjaival lesöpört
minden füvet a pusztákról. Rettenetes világ volt az. Árkok,
semjékek, tavak kiapadtak s földjük megrepedt, száraz, tátongó
bensejét tárva a kegyetlen ég felé. A legelői jószágnak csak a
bőrét vitte haza a gazda. Sok ló fölfordult akkor, s a szegény
állatok tetemét, a mikor a kutyák részére darabolták, gyomrukban
földet találtak, mert azt ették a legelőn, a mivel hogy nem volt
más. Szomorú, nagyon szomorú dolgok voltak ezek. Akkor történt,
hogy a zákány-pusztai iskola tetején lakó gólyapár agyonverte a
fiait, mert nem tudott nekik <span class="pagenum"><a name=
"Page_173" id="Page_173">-173-</a></span> enni adni. Akkora volt a
szárazság, hogy minden vízbeli csúszó-mászó állat elveszett a
tájról.</p>
<p>Ebből az időből valók a Kun László szekerei, második kiadásban,
de persze csak úgy könnyesebben. E szárazság előtt nagyon szegény,
elhagyatott ember volt az, a ki egy lovon járt s ha jól tudom, nem
is emlékezem ilyenre a homoki földek között. De más volt ezután. A
takarmány nincsetlensége odakényszerítette a gazdákat, hogy eladják
a második lovat, a hogy éppen veszik. Elég nagyon az egy is ilyen
fekete világban – s azóta tele van egylovas kocsival a határ.</p>
<p>Imre bácsinak pedig igazán nem volt szüksége, hogy két lovon
járjon, mert az ő szolgálata mindössze arra terjed, hogy behordja a
városba a bevinni valót. Egyszernél többet úgy sem fordulhat,
ennélfogva mindegy, akár két óra alatt, akár négy óra alatt végzi
is el az utat.</p>
<p>Ilyenformán esett meg, hogy Imre bácsi a szárazság ideje alatt a
kétlovas kocsisságból egylovas kocsisságra fokoztatott. No ez nem
ment könnyen. Az öreg minden módon tiltakozott a lealacsonyítás
ellen, de hiába volt, a Sárgát csak elvitték s nem maradt meg más,
mint az öreg Kesej, a maga kiállt lábaival, a mely messze hires
arról, hogy minél jobban ütik, annál jobban állt, s minél
kevesebbet szólnak <span class="pagenum"><a name="Page_174" id=
"Page_174">-174-</a></span> hozzá, annál jobban szalad. Szinte
agglegény az is – lóban s valóságos párja Imre bácsinak.</p>
<p>A Kesejt szereti nagyon az öreg Imre, de a degradálásra mégis
csak igen megharagudott. Nem szólt ugyan semmit, de hümmögött
nagyon s egy esztendeig forralván magában a bosszut, most, a szüret
végén, fölmondott.</p>
<p>Városi embernek, a ki úgy változtatja a cselédeit, mint a
kabátját, ez bizonyára nem nagy sor. De a tanyában ez más. Itt egy
vén emberről van szó, egy szinbecsületes, tiszta szokásu vén
emberről, a kinek a kellemetlen tulajdonságai tényleg kellemetlenek
voltak valaha, de egy negyedszázad alatt meg szokás szokni az
ilyesmit, s bármily fehérre meszelnék is a tanyát az ő sutuival,
istállóival és hombárjaival egyetemben, csak furcsa volna az – úgy
az Imre bácsi nélkül.</p>
<p>Azonban a szokás-mondás, ez a szálló törvény azt tartja, hogy a
fölmondott cselédet ne kérleld, mert elbizakodik. Ebben van némi
igazság. Imre bácsit sem kérlelték. Ha fölmondott, hát menjen.</p>
<p>Ezután ment is. Elvitte a tanyából a subáját, a csizmáját,
helyébe uj embert fogadtak, valami katonaságot szolgált pötyke
legényt. Nem illett az sehogysem a tanyába, neki sem tetszett az
ottani mód s éppen kapóra jött Imre bácsi, a mikor a harmadik héten
egyszer csak beköszön. <span class="pagenum"><a name="Page_175" id=
"Page_175">-175-</a></span></p>
<p>– Jó napot kévánok – mondja, de ezt is csak igen nehezen
mondta.</p>
<p>– Jó napot – fogadják a köszöntést. – Hát mi járatban, Imre
bácsi?</p>
<p>– Nem ögyébben – felelte az öreg, – hanem hogy visszagyünnék
mán…</p>
<p>S komoran hozzátette:</p>
<p>– Ha még köllök…</p>
<p>– Köll hát – felelték a vén embernek s Imre bácsi, a ki vagy
huszonhat évi szolgálat után két heti szabadságot vett ilyképp
magának, e szavakkal ismét be volt iktatva régi jogaiba.</p>
<p>Ez nem is ment minden elérzékenyülés nélkül. Bár Terka néni
kaján, torzsalkodó képe elővillant a konyhaajtó légyfogó lepedője
mögül, az öreg megindult egy kissé s visszajöttét, jöttének okát
magyarázni óhajtván, a vén eperfára mutatott, a mely ágait
benyujtja az ereszet alá s potyogó fekete gyümölcseivel tönkretesz
minden tiszta abroszt.</p>
<p>– Lássa, ezt én ültettem…</p>
<p>A magyarázat ez volt mindössze, de ez eléggé érthető. Estenden
járt ekkor az idő, Terka néni, a ki hirénél sokkal jobb, még egy
kis széket s még egy tányért tett ki a földre. Imre bácsi elértvén
ebből a dolgok mikéntjét, megfordult s a dombos udvaron át,
lehajtva fejét a hires eperfa ágai alatt, az istállóba ment.
<span class="pagenum"><a name="Page_176" id=
"Page_176">-176-</a></span></p>
<p>A nap áldozott s a jegenyék sudarai között küldötte fényét az
ereszet alá. Csend járt a tájon, csak a darazsak zunogtak szokásuk
szerint és az istállóból hallatszott, hogy nyerít a Kesely és hogy
Imre bácsi beszél neki olyan dolgokat, a miket csak ők ketten
értenek.</p>
<hr class="chap" />
<div class="chapter"></div>
<p><span class="pagenum"><a name="Page_177" id=
"Page_177">-177-</a></span></p>
<h2>Burkus.</h2>
<p>Burkusról irom e pár sor irásomat, Burkusról, a kivel személyes
ösmeretségben vagyok. Ha a tanyára megyek, Burkus engem minden
oldalról üdvözöl s télen, a szánkó alacsonyabb lévén a kocsinál,
bele is ugrik az ölembe. Ilyenkor röptében végig érinti a szájával
a kezemet. Ez nem kellemes s meg is mozsdom utána, akár csak
valamely gróf a választóival való kézfogás után.</p>
<p>Az ember tudja, hogy ily etikett-ellenes dolgokra Burkus csak
önfeledt pillanataiban vetemedik, midőn réglátott ismerősének
látása bizonyos extázisba ejti.</p>
<p>Ez szavain is meglátszik. Ha a nyulbőrös zsidó, ablakos tót,
bolgár kertész, vagy egyéb ilyen fajtabeli kereskedő tünik föl a
messze puszta végtelenjén, Burkus nem is ugat, csak vakkant.</p>
<p>– Eh, eh – mondja. <span class="pagenum"><a name="Page_178" id=
"Page_178">-178-</a></span></p>
<p>Ha kocsival halad el valaki, másképp szól:</p>
<p>– Buff, buff – így szól.</p>
<p>Mészárosokat, a kik eladó tinók, juhvágókat, a kik mustra-birkák
irányában jönnek, némi szeretettel fogad, mert megérzi rajtuk
hihetetlen messziről az állati vérszagot.</p>
<p>– Beő, beő, be–vevő – így nyilvánítja ilyenkor Burkus a
nézetét.</p>
<p>Éjszaka, ha gyanus ember közeledik, Burkus a terep ügyes
kihasználásával bujik elő az árkokon keresztül s merészen kiáltja
ki a feneketlen sötétbe a halberdót.</p>
<p>– Hab, hab, hab-habbab, buffhabbab, buju, buju, buju.</p>
<p>Ha megint más kutya koncsorog a mezőségen, a nyugodt s előkelő
Burkus csak figyelmeztető szavakat kiált neki, hogy ne közeledjék
idegen territóriumra.</p>
<p>– Bek, mek, belem, melem, bekmek…</p>
<p>A darvakra, ha elrepülnek előirt ivekben a tanyaház fölött,
szintén szól nehány szót, nyilvánvalóan azért, hogy a gólyánkkal
össze ne merjenek verekedni.</p>
<p>– Balabuff-buff, balabuff – mondja, de ez csak oly csendes
mondás, hogy talán még a darvak sem adnak rá sokat.</p>
<p>Ily különféle szólásai vannak Burkusnak, a ki a kutyageneráczió
apja a tanyán. Van még <span class="pagenum"><a name="Page_179" id=
"Page_179">-179-</a></span> egy másik is, a ki szintoly legöregebb
kutya, mint ő, de biz az nem sokat ér. A Talpas nem tud ugatni.</p>
<p>– Botnyelvű a szegény – ez az öregbéres véleménye, a ki szintén
okos ember. Járt Pádovába. Akkor még jó világ volt ott. Akkora
sajtot kapott egy garasért az ember, hogy csak győzze megenni.</p>
<p>Igen hát, a Talpas botnyelvű, de igen derék kutya azért. A
nyulat eltudja fogni, a mihez a Burkus nem ért. Burkus igen
ügyetlen jáger, mert ha nyulat lát, rögtön csahol.</p>
<p>– Ahhá, ahhá? – kiabálja.</p>
<p>A nyul ilyenkor elszalad. Ellenben Talpas szeliden oson utána az
erdőszéli bokrok alatt s derékon kapja. Akkor behozza a tanyába s
akkor ketten megeszik gombócz nélkül. Csupa szőr a szájuk, de nekik
az mindegy.</p>
<p>Burkust tavaly végiglőtték.</p>
<p>– Elharántolták – mondta a béres.</p>
<p>Valaki rálőtt s egy fáradt golyó végighasította a bőrét.
Nyögött, mikor hazatért, mert odakutyálkodott akkor is. Talpas
Burkust szemrehányással készült fogadni s várt reá az akáczok
alatt.</p>
<p>Szép lombos akáczok, de felette görbék. Most négy éve meg voltak
faragva karónak. Ölbe voltak rakva a tanya háta mögött. Aztán
kerítést <span class="pagenum"><a name="Page_180" id=
"Page_180">-180-</a></span> csináltak belőlük a virágos kert elé s
nagy X-formába verték valamennyit a földbe. Az Isten megáldotta azt
a földet, az akácz pedig megfogta, lombos lőn, az egyik arra görbe,
a merre az X-nek a ballába van, a másik arra görbe, a merre az
X-nek jobb lába van. Itt várta Burkust a Talpas.</p>
<p>No csakhogy nem a régi méltóságteljes Burkus jött. Dehogy. Jött
egy Burkus, lassan, minden lépésnél belesüppedve a homokba, jött
egy Burkus, lomhán, lomposan, nyögve.</p>
<p>Talpas néhány lépést elébe ment. Megállt.</p>
<p>Burkus jött, fölemelte a fejét, ránézett élete párjára s
lehajtotta a füleit.</p>
<p>Aztán a jobb oldalával elvonult Talpas előtt.</p>
<p>Talpas látta a sebet. Nyöszörgött. Burkus megállt. Talpas
gyógyítani kezdte. Ötödnapra behegedt. Burkus ma Talpas rabja s
örökre hálás.</p>
<p>Tíz éves házastársak között olyan kedveskedést sehol nem
találni, mint e két kutya közt. Burkus többszörös öregapasága
daczára oly negédes tánczot rop az udvaron Talpas előtt, hogy az
elneveti rá magát, pedig igen komoly rendszerint, mint minden
szótalan állat. Mondta már az öregbéres, hogy botnyelvű szegény.
Soha sem tud szólni.</p>
<p>Burkus tavaly beállt zsandárnak. Neki vannak ilyen raplijai. Én
ezt így mondom: rapli. Az <span class="pagenum"><a name="Page_181"
id="Page_181">-181-</a></span> öregbéres, a kinek parasztember
létére kötelessége magyarul beszélni, azt mondja:</p>
<p>– Mög van háborodva.</p>
<p>Burkus valósággal meg volt háborodva zsandársága időszakában.
Nem tudni miért és hogyan, a kutya beleszeretett a csendőrökbe. E
derék, szálas fiuk minden harmadnap jöttek a pusztára a messzi
örsről, gyalog keresztül a nehéz sivó homokon, bementek a tanyára
vízért s aláiratták ellenőrző könyvecskéiket. Burkus azelőtt a
béres kutyákkal egyetértőleg dühösen fogadta őket, finánczokat
sejtve bennük. Később fokonkint szelidülni kezdett, s egyszer
hizelkedve dörzsölte csodálatosan nagy fejét a lábaikhoz. Azután
velük ment, kisérte a közbátorság fegyvereseit a napos pusztán, a
meddig a szem ellátott, s csak este tért vissza fáradtan, kiéhezve.
Ez így ment talán három hétig, azután abbanhagyta a dolgot, megint
a régi dühös állat lett. Ezt a rejtélyt megfejteni azóta senki sem
birta, s Burkus viselkedésének oka gyanánt még ma is az öregbéres
föntebbi véleménye az irányadó. Az öregbéres föntartotta
nézetét.</p>
<p>– Mög volt háborodva – mondta – mög. De talán tanult tőlük
valamit.</p>
<p>No, nem mondhatnám. A pusztai kutya gazdája holmiját csodálatos
erélylyel védi mások elől, de maga azért néha belekóstol. Városi
emberek, <span class="pagenum"><a name="Page_182" id=
"Page_182">-182-</a></span> ha néha csöndes falukon utaztak
keresztül, láthatták, hogy az idegen szagu városi hintót mint
ugatják végig az utczán az ebek. A kutya kiáll a porta elé s szalad
ugatva az üveges batár után, de csak addig, a meddig az ő kerítésük
tart. Erről a területről kiugatván becsülettel a kocsit, a melyben
valamely idegen támadót sejt, nyugodtan visszamegy a kerítés
végéről, a hol már a másik porta Tiszája vette át a
szolgálatot.</p>
<p>A kutya itt nyilvánvaló tudását árulja el annak, hogy meddig
terjed az ő birtokuk, akárcsak az utczai bakter, a ki a reábizott
házon kivül nem bánja, ha az egész világot elviszik a betörők.</p>
<p>A pusztai kutyánál fejlettebb ez az érzék. Annak szeme előtt
nincs kerítés, a mely megmutatná, meddig terjed a gazdája birtoka,
s mégis tudja. Van olyan birtok az országban nem egy, a mely városi
emberé s a tulajdonosa nem tudja oly határozottan a földje szélét,
mint a kutyája. Az eb az ő vagyonát e határig védi becsülettel,
éjjel és nappal, e határig bátor, néha kegyetlen és durva, e
határon túl gyáva, félénk s megdobhatja röggel a messzi tanyai
iskolába igyekvő béresgyerek.</p>
<p>Ilyen értelemben Burkus kitünő preventiv policzista volt, de
máskép csalfa gazember, a ki mindent lopott, a mihez hozzáfért.
<span class="pagenum"><a name="Page_183" id=
"Page_183">-183-</a></span></p>
<p>A szitát kilopja a konyhából, hogy az apró kutyafiak beleállva,
egy ujfajtáju veloczipédsportot rendezhessenek.</p>
<p>Ellopja a téli vadász-sapkát csak azért, hogy beledughassa az
orrát s megjelenhessen Talpas előtt mint álarczos.</p>
<p>Ellop minden néven nevezendő húst. Ezeket nem huzza az orrára,
hanem megeszi.</p>
<p>Előszeretettel lopja a tollseprüt, dohányzacskót. Minek ez
utóbbi neki?</p>
<p>A gazember elviszi az öregbéreshez, a kit nagyon szeret, mert az
engedi, hogy nyalogassa a csizmáit, a miket lopott gépolajjal ken
be. Az öregbéres kiüríti a zacskót, Burkus visszahozza. Megrugatva,
följajdul, kiszalad a házból, futtában elvisz egy papucsot s oly
kedveskedéssel teszi Talpas elé, mint az Aladárok az első ibolyát a
Margitoknak.</p>
<p>Azután szokott helyéről, az öreg eperfa alól elzavarja a
kácsákat, a meleg homokba fekszik s ajkai körül kaján mosolylyal a
ház ajtaját nézegeti.</p>
<hr class="chap" />
<div class="chapter"></div>
<p><span class="pagenum"><a name="Page_184" id=
"Page_184">-184-</a></span></p>
<h2>Legényavatás.</h2>
<p>A Vera (úgy hivják, hogy Vera, pedig Vera néni volna) szikár
csontos öreg asszony, a kinek ég a kezén a munka és mindent oly
tisztán végez, hogy az az erre adó embernek valóságos gyönyörüség,
hanem az is bizonyos, hogy nyelvesebb fehércselédet nem teremtett
még az uristen erre a kerek világra. Beszalad az almáskamrából, a
hol a rohadtak selejtezésével foglalatoskodik s mielőtt szóba
kezdene, nagyot huz a levegőből, azután azt mondja:</p>
<p>– Hát kéröm mijen szömtelenségök történnek.</p>
<p>– Ugyan?</p>
<p>– Hát kéröm, mögáll az embör esze.</p>
<p>– Az?</p>
<p>– Debizony csak. Hát az mán mégis röttenetös. Hisz itt mán nem
löhet mögmaradni a tanyába. Kéröm.</p>
<p>– Ugyan?</p>
<p>– De hát kéröm ilyent? A saját tulajdon szömejimmel tapasztalom.
Szörnyüség ez, kéröm. <span class="pagenum"><a name="Page_185" id=
"Page_185">-185-</a></span> Hát mi lösz a világból? Hiszen én
ijenre elsüjjednék szégyölletömbe.</p>
<p>– Dehogy.</p>
<p>– De kéröm. El én. Hát hiszen… Hüjj, ha az apja mögtunná!
Léverné a kezeit, mög kitépné azt a bodros haját… No de annak a
kölöknek se lennék a hejjibe. A nyavajás… Oszt még ü mongya néköm
tegnap: boszorkány… Ejnye montam, szakagygyon rád a part, eregygy
elülem, pusztujj, mert ha én mögváglak a széna-vonyóval (épp a
tehénnek adtam kéröm), vacsorán éröd Pilátust. No oszt ijet. Ma
mög… Ijen szömtelenségök!</p>
<p>– Az?</p>
<p>– Hát hogyne kéröm – folytatja – ki gondolna ilyet? Hát hogy
meri mögtönni?</p>
<p>– Ugyan?</p>
<p>S miután eddig senki sem kérdezte tőle, hogy mi történt, merre
történt, a vénasszonyt elfutja a pirosság, megröstelli magát,
csattogó papucsaival szó nélkül sarkonfordul, kimegy, künn valamely
ebet oldalba rug, az ereszet alján az asztalról, melyen az
ebédutáni csentrös még ott maradt, leüti a macskát és dohogva halad
át az udvaron. Az alma ma bizonyosan hibásan selejteződik. Vagy
mind kihányja, vagy közte hagyja a férgest is. Azonban inkább ez a
malefaktum essen meg, minthogy a vénasszony pletykáját <span class=
"pagenum"><a name="Page_186" id="Page_186">-186-</a></span> végig
kelljen hallgatni, mert az rendesen lélekveszedelmet jelent.</p>
<p class="center">*</p>
<p>Senki sem tudná lélekre megmondani, hogy voltakép a Hab Viktor
miért szép leány, mert bizon az nem szép. De nem igaz ám az, hogy
nem szép, mert szép. Az annyira tetszetős, hogy csodálatos, pedig a
tanyán azok a hires deli termetek nem fejlődnek tulságos nagyon,
hamar elhuzza őket a becsületes dolog. Igy a dereka szépsége el is
vesz a lánynak s még csak nem is sok ideje, a női mell szépsége is
veszendő volt, mert ilyesmit bűnnek tartottak s lekötötték szijjal,
hogy apróbbra apadjon. (Sok vakarcs gyerek adta meg ennek az
árát.)</p>
<p>Ilyesmik megeshetnek, de már a szemeit csak nem lehet kiszurni
senkinek sem, a mint, hogy volt ebből a Hab Viktornak kettő. Szép,
nagy játékos szemei voltak, a mikkel tudott is hol erre, hol arra
kacsintani. De közben a keze sem maradt utolsó, az ő husos barna
kezei, a mikkel úgy üté nyakszirten a vele kacsalódó legényt, hogy
mint mondani szokás: arrul kántált. De azért akadt olyan, a ki
utána sóhajtozott elég, mert, mint a föntebbiekből is kitetszik, a
saját két tulajdon szemével babonázta <span class=
"pagenum"><a name="Page_187" id="Page_187">-187-</a></span> az
embereket, már hogy a fiatalját. Mert az öregek az ilyesmire rá sem
hederítenek.</p>
<p>Azonban a sóhaj csak sóhaj marad, az epekedés meg epekedés. Mint
mondani szokás: az értetlen szerelemnek semmi látszatja nincsen.
Érthető pedig nem akadt, mert a ki meg akarta volna értetni magát,
azt a Viktor elverte magától, hogy annak lelohadt a kedve.</p>
<p>Ilyen volt Hab Viktor, mielőtt az almák válogatásából elővonult
volna a Vera.</p>
<p class="center">*</p>
<p>Vera e tette következtében minden megváltozott. Minden, a minek
csak emberi hangok befogadására füle van, megtudta, miként Hab
Viktor sem külömb már, mint akármelyik másik.</p>
<p>No, ez nem volna baj. Az előzi meg a férjhezmenést, hogy egy
legénynyel szívesebben vált szót a lány, mint teszem azt a
többivel. Ez a dolog eleje. Ez ellen nem szólna senki, ha ez a
legény éppen legény volna, rendes, maga fajta, a milyennek lenni a
legénynek dukál, de hát kiderül a Vera által előadottak nyomán,
hogy nem is legény, csak gyerek még, a kinek ha dologba áll
valahova, félnapszám jár egy napra.</p>
<p>Ilyen is ritkán akad a világban. A szó szétröpült a tanyák
fölött és átszállott messze a <span class="pagenum"><a name=
"Page_188" id="Page_188">-188-</a></span> beszéd, hogy im Sátán
Pista, a kutyúkölök megcsókolta a Veron nyakát. Tanuk vannak rá. Az
asszonyok összecsapták a kezeiket, a lányok pironkodtak, ellenben
Hadadi Gergely pusztázó legény (nagyvízkor mult ötven éves, azóta
elfelejtette számlálni az időt) így mondta, mikor lovon járt a
közben s neki is megvitték a szóbeszédet:</p>
<p>– Nono. Ha az isten szamarat teremt, teremt annak füvet is.</p>
<p>Kérdés, hogy igaza volt-e Hadadi Gergelynek, de nem kérdés, hogy
a ki tudja, mondja ki az igazságot.</p>
<p>Az igazság egy ideig Vera oldalán állott. Az igazság ugyanis
gyakran változtatja helyét. (Ezért vannak a világon az ügyvédek,
hogy magukhoz csalogassák.) Ott állt, tényleg ott állt akkor, hogy
soha valamely szőlőben tavaszi nyitáskor leánynak helye nincs.
Nincs is. Leánynak helye van a szőlőben, ha fákat kell hernyózni,
(mert mit bibelődjön az ilyen gyönge növendékállattal a férfi),
továbbá helye van kötözéskor, a mi szintén lánymunka, mert az olyan
szépen köti pántlikásan a karóhoz a venyigét, mintha csak a maga
hajába fonná a szalagot.</p>
<p>El kell ismerni, hogy Sátán Pista mint munkaerő volt jelen a
nyitásnál, pedig ez a dolog tudománynyal jár, mert a milyen a
nyitás, <span class="pagenum"><a name="Page_189" id=
"Page_189">-189-</a></span> olyan a szüret. Kétségen kivül áll
ismét, hogy Sátán Pista még nem számít legényt, s ez oknál fogva
mint gyermekembernek félnapszám jár, – csak az volna most a kérdés,
hogy mit keresett ugyanakkor a szőlőben Hab Viktor, mikor neki ott
ilyenkor semmi foglalatossága nincsen.</p>
<p>Éppen ezért kezdődött el hétfőn, almaválogatás kezdetén a
beszéd, hogy azért ment oda, hogy a félnapszámos megcsókolhassa a
nyakát és ez a tárgyalás szállt a nyíló mezők fölött, a rügyes
faágak alatt mindenfelé, egész a másik hétfőig.</p>
<p class="center">*</p>
<p>A másik hétfőn változás állott be. A másik hétfőn mindenki
elhallgatott, sőt Vera is ezt tette, a ki pedig nem mindenki. A
másik hétfőn ugyanis a fogadásnál teljes napszámba állók sorában
foglal helyet a Sátán.</p>
<p>– Hát te? – mondja a gazda. – Te fiu?</p>
<p>– Nem – mondja a legény.</p>
<p>– Nem – mondja egy másik, katonaviselt is (oda föl szolgált a
császár udvarába, Bécsbe), – nem gyerök ez már, hanem legény.
Ténnap mán vereködött a tánczhelyön.</p>
<p>– Úgy, úgy – mondta a többi. – Ez így van.</p>
<p>Csakugyan. A «gyerök» feje be van egy tarka kendővel kötve.
Kékbabos fehér kendő, a minek a külső részén némi vérnyom
mutatkozik. Kevéske <span class="pagenum"><a name="Page_190" id=
"Page_190">-190-</a></span> az egész, hanem a kendőre egy kereszt
és hét oltári gyertya előtt meg lehetne esküdni, hogy vasárnap
délután, mikor Hab Viktor a közön át a tánczhely felé ment, az ő
fején csillogott.</p>
<p>– Hej az apád erre arra – mondja a gazda, kedvtelve tekintvén
végig a helyes kölkön, – de mögembörösödtél!</p>
<p>Ebben a szóban pedig már benne foglaltatik, hogy félnapszámból
ezentul egész napszámra növekszik. Már most ha még ehhez hozzáveszi
az ember, hogy a kutyúnak ettőlfogva szabad jussa van a Hab Viktor
nyakához, nem lehet átalni azt a kis fejbeverést, a mi különben is,
ha nyulhájjal kenik, begyógyul időnap előtt.</p>
<hr class="chap" />
<div class="chapter"></div>
<p><span class="pagenum"><a name="Page_191" id=
"Page_191">-191-</a></span></p>
<h2>Pengetés.</h2>
<p>Kaszát minden boltban árulnak mindennap, sőt még utazó boltosok
hordozzák is a tanyákon át, mégis miért vesz az ahhoz értő ember
bucsukor kaszát? Kétségtelen pedig és tudnivaló, hogy az itt vett
kasza sem külömb, (mert nem igaz az, hogy a bucsukra külön kaszákat
csinálnának azok, a kik ilyesmivel foglalatoskodnak), sőt lehet
mondani, hogy a legselejtese is éppen az ilyen tömeges vásárlásra
kerül. De lám mégis. Megtudja-e valaki mondani, hogy ünnepnap miért
szebb a nap? A felhők miért fényesebbek, az ég pedig miért kékebb,
mint más közönséges dolgokra rendelt napokon? Még a homok is más és
a lábra öltött bőrök másként ropognak benne. Továbbá ilyenkor
bucsukor olyan szép minden, hogy az, igazán mondva, valóságos
tiszta szin gyönyörüség, a fák mintha egyenesebben állanának, mint
Úrnapkor a városban a katonák, ellenben az úgynevezett bojtorján
csodásan piros szinü virágát kinyitván, vele az <span class=
"pagenum"><a name="Page_192" id="Page_192">-192-</a></span> árok
tulsó oldaláról az útfélre hajol. A jegenyenyárok levelei röpködnek
a szélben és – mint már ez nekik régi módjuk – susognak. Derekuk
ilyenkor halvány fehér, pedig derekaik nagyok és vastagok.
Ezüstszín kéreg veszi körül az egészet s helyenkint látszanak csak
rajta dudorodások. Biczók Péter az asszonyával, eladó leányával és
legény fiával a bucsu felé haladtában elmenvén mellettük, egynél
megáll.</p>
<p>– Nézd e, – mondja ellágyulva.</p>
<p>Az asszony nem emlékszik.</p>
<p>– Mit? – kérdezi.</p>
<p>– Hát nem látod? – szólt ujból Biczók, a fára tekintvén.</p>
<p>– Az az! – kiáltja most már elpirulva az asszony és körültekint
szemérmesen – jajaj…</p>
<p>Voltaképpen pedig nincs semmi jajgatni való a dologon, mert nem
történt egyéb, mint hogy Biczók fölfedezte a faderékon azt a
szivet, mit húsz év előtt faragott bele. Vékony kis nyárfa volt
akkor ez a jegenye, melyet így megrontott Biczók, de a fa kiheverte
a bajt, nőtt, vastagodott és ma már annyira szétment rajta a vágás,
hogy arra a tulajdon mestere is alig ismerkszik rá. Furcsa is ez,
különösen, hogy az akkori bicska még egész állapotban van meg a
Biczók zsebében, pedig a bicskaaczél holt állat, ellenben a vele
élőfába vágott dolog <span class="pagenum"><a name="Page_193" id=
"Page_193">-193-</a></span> eleven, mégis ez már alig mutatkozik,
mikor amaz még teljes egészében él. Hát most már mondhat mindenki
azt, a mit akar, de az nyilvánvaló és ellenség sem tagadhatja le,
hogy a bicska rendes. Ha pedig a bicska rendes, akkor
ráfordulhatunk azonnal így szóbeszédben a kaszákra (mert tessék
elhinni, hogy a kasza is csak úgy embere szerint válogatódik).</p>
<p>Búcsú helyére érkezvén, hirtelen elmarad Biczók a familiától. A
család megy előre a kápolna keresztjéhez, a hol leborulva
imádkozik. Biczók pedig oldalt fordul.</p>
<p>A nagy téren, a mely fölött öreg akáczok nyitják virágaikat, egy
oldalon messzibbről jött búcsusok kocsijai állanak; középütt, de
távol a kápolnától, hogy oda ne hasson el vásári zajuk,
mézeskalácsot árulnak, továbbá fütyülőket a gyermekeknek, a kik már
dudálnak is rajtuk erősen, csapatostul járván. Ott mérik becsületes
tótok az asszonyi hivalkodások áruit, kendőket, nyakba való
kereszteket, lánczokat és finom patyolatot. Ismét tovább a
kalendáriomos ember is ott van a sorban s históriákat árul. Igen
szívreható történetek ezek a sziklához lánczolt Gergelyről, a Micz
bánné hét gyermekéről, egy Ildikó királykisasszonyról, valamint
Attila három fiáról. A kalendáriomos ember olykor énekel belőlük
egy pár sort, a mit sokan hallgatnak, <span class=
"pagenum"><a name="Page_194" id="Page_194">-194-</a></span>
leginkább a legények közül. Késes is van, a ki bicskákat hozott
eladni, épp így a pipaszáras.</p>
<p>Mindezen többé-kevésbbé fölösleges és hiábavaló dolgoktól kissé
messzebb, egészen az utszéli fasor alatt, komolyan elvonulva,
meglett, élemedett férfiak rakták ki a földre áruikat, a
kaszások.</p>
<p>Soha még aranyból és ezüstből, aczélból és vasból nem csináltak
olyan tisztességes eszközöket, mint a szántóvas és a kasza. A kasza
segítségével három hét alatt lehet megkeresni a buzatermő rónákon
az egy esztendőre való kenyeret. Ez a világ legszebb kardja.
Ellenben félelmetes eszköz is. Mikor a hosszú nyélen meglódul az
erős munkás kezében, azzal el lehet vágni az ember lábát
csontostul. A fű harsog, ha vele vágják, a búza ropog. Vásárlását
élemedett, hozzáértő férfiak eszközlik. Alkú itt alig van, mert az
elárusítók szabott árakban dolgoznak, mert a reputáczió sem engedi,
hogy ha az egyiknek ennyiért adta, olcsóbban adja a másiknak. De e
helyett van választék, eléggé kiterjedt. A vele való kereskedés nem
nehéz. Kihoz az ügynök egy ládában ötven kaszát, egy másikban ötven
fenőkövet, a ládákat leteszi a földre, a tetejüket fölemeli és
készen van. Igy jön sorba sok, a különféle gyárak megbizottai. Még
csak egy zsákvásznat kell leteríteni <span class="pagenum"><a name=
"Page_195" id="Page_195">-195-</a></span> s arra sorba rakni a
kaszákat, némely részét úgy fordítva, hogy a fokánál fogva a vevő
vehesse föl, más részét pedig a fokával befelé, hogy azt meg az
árus kaphassa föl s mutogassa. Ezenfölül, a kinek a kaszái
delejesek, az nehány marok szeget is szór a zsákra, legkiválóbban
pedig szükségeltetik a pengető. Ez némelyiknél egy darab aczél, a
másiknál fél tégla, a ravasz czigány azonban mindenképp nagy
kvarczkavicsot hord magával, mert azon szebben peng a kasza.</p>
<p>A humort és a tréfálkozást, a mi a nép pénzköltését más aktusnál
oly igen nagyon jellemzi, itt megtalálni alig lehet. Valóban komoly
dolog ez, a kenyéradó eszköz megválasztása.</p>
<p>Biczók elhaladva az árusok előtt, hirtelen fölvesz egy csillogó,
fehéres kaszát, a melynek a foka veresre van festve. Megnézi a
végét, a melynél fogva majd a nyélhez illesztődik. Végig húzza
ujjaival a felső részét, azután az élét s a körmével meg is
pengeti. Ha a körmön meglátszik ennek a nyoma, az nem baj, mert a
köröm növendő, ellenben ha a kasza éle törik ki, az ugyan ki nem nő
többé. Most a hegyét és a fokát kell két kézzel fogni s
meghajlítani, tanulmányozván ezáltal az aczélosságát. Ha mindez
beválik és semmi irányban sem kelt aggodalmat, következik a dolog
főrésze, <span class="pagenum"><a name="Page_196" id=
"Page_196">-196-</a></span> a pengetés. A kasza felső végén kell
megfogni a vasat, hogy a penge az élével fölfelé álljon s oda kell
azt most ütni a kavicshoz. De a mint az ütés megtörtént, azonnal
fölkapja a próbáló s föltartja a levegőbe, hogy ott pengjen.</p>
<p>Szépen hangzik.</p>
<p>– Hm, – mondja Biczók, illetve inkább gondolja s nézi a kaszát
mindakét lapján figyelmesen.</p>
<p>Azután az árát kérdezi. Biz annak szép ára van.</p>
<p>– Már ezt így adjuk, szólt az árús. – Ha olcsóbbat keres,
találhat itt a szomszédok közt.</p>
<p>Biczók le is teszi a kipróbált jószágot, de annyi figyelemmel
él, hogy legszélrül tegye. (Hátha visszajön érte az ember.) Megy
odább s egészen sötétkék kaszákba botlik. Azután jönnek régi
fajtájú feketések, továbbá czifrázott oldaluak. Egy helyen kikapja
az árús a kezéből a pengét.</p>
<p>– Ide nézzen, – szól.</p>
<p>S odanyujtván a szegcsomóba, a kaszát fölkapja.</p>
<p>Hát négy-öt szeg ott lóg rajta. A körülállók jólelkű nevetésre
fakadnak, mintha mondanák: az ördög vigye el a tudományát, de
játékos. <span class="pagenum"><a name="Page_197" id=
"Page_197">-197-</a></span></p>
<p>De nem rossz kasza ez se. Im Biczók elejétől végig a próbák alá
veti, utóbb fölragad a vászonról egy kaszakövet s az élén azzal
erős nyomásokat eszközöl. A mint a követ húzza, pattog kifelé a
vasból a szikra s minden nézők, venni akarók az árusra tekintenek,
hogy mit szól. Már ekkora dolog után egy pár büszkeségszavat csak
szólhatna, de nem szól az élelmetes ember. Inkább hátranyul maga
mellé s onnan a ládaaljából keres elő egy kaszát: – No ezt
próbálja.</p>
<p>Ez sem különb ugyan, mint a többi, de mert rezelvált helyről
kerül ki, több figyelemben részesül. Szórja ám ez is a szikrát, de
Biczók egyszer csak szótalan leejti a többi közé s megy tovább.
Végül pedig, mert hiszen az a dolog vége, vesz egyet. Éppen
gombolja az ünneplő mellényt kifelé, hogy a tárczához juthasson, a
midőn vállon érintik.</p>
<p>– No? – kérdezi a felesége, – talált-e már kend?</p>
<p>– Épp most fizetöm, – feleli Biczók és ki is fizeti a kasza
árát, a melyet most már bot gyanánt visz, haladván hazafelé a
családdal.</p>
<p>Az asszony nem vett magának semmit, de az eladó kezében egy
csinos újmódi kendő van, a sarkában az ország czímerével.</p>
<p>– Ez az ezredös esztendőre van – magyarázza. <span class=
"pagenum"><a name="Page_198" id="Page_198">-198-</a></span></p>
<p>– Hát ügön, felel helybenhagyólag Biczók – de mán azt a nagy
szivet mér vötted…</p>
<p>Az eladó majd elejti a nagy mézeskalácsot, a mit a másik kezében
visz, erre a szóra. Pedig szép szív nagyon, még tükör is van benne,
körülötte pedig piros és sárga rózsák valóságos czukorból.</p>
<p>– Ezt-e – nevet föl az asszony vidáman. – Ezt nem mink
vöttük.</p>
<p>– Nem? – kérdezi tünődve Biczók. – Hát?</p>
<p>Már az útszélen, a rozs között a piros virág nem sokkal
pirosabb, mint az eladó. Talán még a nevét sem tudná most
megmondani, ha kérdeznék.</p>
<p>– Franczia Gergő vötte neki, kottyan bele a legény.</p>
<p>Az asszony boldogan mosolyog. Biczók menvén a fehér, ezüstös
homokban, vidámra nyilt szemekkel tekint végig a familián. Franczia
Gergő… Ej, ha! No nézd el, nézd. Gergely kétségkivül rendes legény,
amugy birtokba sem utolsó, lám, nem hiába nem eresztette napszámba
járni a lányát. Szivébe nagy öröm ül be, a farsangra gondol, a
lakodalomra, arról vissza a szépen igérkező termésre, mint a
melyből minden költségek előadódnak.</p>
<p>– Ez mög ojan kasza, – szól boldogan – hogy a fa derekát is
átnyesi.</p>
<hr class="chap" />
<div class="chapter"></div>
<p><span class="pagenum"><a name="Page_199" id=
"Page_199">-199-</a></span></p>
<h2>A kompban.</h2>
<p>Valamely ünnepnap reggelén évek előtt Vásárhely felé igyekeztem,
a hol a kis-homoki szőlők között akadt volna dolgom. Nem annyira
dolog, mint inkább mulatozás, egy barátom hivott meg
tanyaszentelésre. Az ilyesmi rendszerint kevésbbé szokott szentelés
lenni, mint mulatság, s ez okból többszörösen megigértette velem a
meghivó, hogy elmegyek. Az igéret szép szó, ha megtartják, úgy jó –
véli a szokás-mondás s nagyon igaza van neki, mert az igéretet nem
mindig tartja be a magyar. Itt is majd úgy volt. A vonat reggel
négy órakor indult. Éjfélkor otthagytam a törzsasztalt s
hazamentem. Háromkor fölkelek s megyek kifelé a vasútra. Elhaladva
egy éjjeli kávéház mellett, gondolom: jó lenne egy kis reggeli
kávé. Talán csak van neki. Hiszen volt s nem ez lett volna a baj,
hanem az, hogy a tisztelt törzsasztal kompániáját bent találtam a
kávéházban. Én már ki is aludtam magamat s reggeliért jövök,
<span class="pagenum"><a name="Page_200" id=
"Page_200">-200-</a></span> ők még mindig a vacsora után dukáló
bort iszszák. Ugyancsak zsiros vacsora lehetett. A szótalan ember
bőbeszédüséggel tárgyalt vadászélményeket, a vén nőgyűlölő a
pénztár tündére felé kacsingatott s lábait olyként rakta egymásra,
a mint ezt színpadokon szokták tenni a Gastonok és egyéb grófok. A
vidám, anekdotás czimbora elhallgatott, csak a bort önté folyton és
keverte vízzel és semmi egyéb dologról tudomást nem vett. Az arczok
pirosak voltak, a szemek veresek, a kompánia túl volt a rendes
mértéken s erőszakoskodott. Nem akarták engedni, hogy kávét igyam,
bort kináltak parádival, a mi úgy reggel éhomra nagyon jó itat
lehet, ellenben a kávét, mint lanyha irányzatú gyarmatárut föl
akarták lökni. A kompánia kétségkívül igen érdekes volt s a
jelenéből lehetett remélni, hogy jövőjében még szebb lesz. Már mind
egyszerre beszél, csak a beszédes hallgatott. Elvették a botomat s
míg ezt kialkudtam tőlük, lekéstem a vonatról. A vonat négykor
indul Vásárhely felé s négy óra öt perczkor már csak a füstjét
láttam, a gúnyos füttyentését hallottam, a mint a baktói tanyák
közé kanyarodva, a lapos messzeségből még visszakiabált.</p>
<p>Szép az nagyon, az igéretet betartani s itt már rövid útja nincs
más a dolognak, mint <span class="pagenum"><a name="Page_201" id=
"Page_201">-201-</a></span> menni szépen a vonat után. A drótostót
is így járja be az országot vasúton, hogy a töltésen utazik csak
gyalogszerrel. A mig hajnali időben kocsi után járna, míg az
fölkászolódna, fele útját már meg is tette az ember. Azután az idő
is neki való, a ruha sem olyan, hogy abban ne lehetne országutat
járni, csak épen a bot hiányzik, a mi a kutyák ellen igen
ajánlatos, mert a mi van, az igen vékony. Azt, ha elkapja fogai
közé a tanyai kutya, kettéharapja.</p>
<p>Különben mindegy volt már, az úton majd akad valami tört ág.
Megindultam, s miután megindultam, most érek oda, a mit elmondani
akarok. A vasút töltésén haladva elmaradnak kétoldalt a szegedi
tanyák, jön a gyevi határ. Itt a fás útra kell letérni, azon
kimenni a Tiszához, a Tiszaparton a komphoz. Lapos táj ez, miből
egyedül a nagy töltések magasodnak ki, arról meredélyes út vezet a
parthoz. Túl a falu mentén egy nepomuki János látszik, a kinek a
szobrát vízvédelmi szempontból szokás a partra helyezni s a míg be
nem jön a víz, beczézik is, de ha kiönt a Tisza s látják, hogy
János mit sem tett a vidék érdekében, elhanyagolják s többé nem
fogják oly szorgos gonddal fehérre meszelni rajta a kőpalástot.</p>
<p>Utas embernek mindig szerencse, hogy az innenső oldalon találja
a kompot, a legnagyobb <span class="pagenum"><a name="Page_202" id=
"Page_202">-202-</a></span> szerencse azonban, ha indulóban van,
mert a komp egy-két gyalogutas kedvéért nem szívesen indul útnak.
Ezúttal volt már rajta egy kocsi két macskalóval, a miken madzaggal
volt összefoltozva a szakadozott szerszám. A révészekkel a gazdájuk
beszélgetett s pálinkát kinált nekik, a mit a zsebéből húzott elő.
A hosszú üvegnek csak a fenekén lotyogott, a többit beszedte a
magyar s ez alapon igen vidám állapotban volt már.</p>
<p>A kocsiban széna között félig fekve, félig ülve látszott egy
sápadt, beteg asszony, a ki rongyokba takart, egészen apró
gyermeket szoptatott. Szomorú volt, s olyanforma, mint a ki a
halálát érzi, vagy pedig nehéz betegségből lábbadt föl s még el van
bágyadva nagyon. – Az ember szavából, a ki folyton beszélt a
révészekkel s a nyelve pergett, ha kellett, ha nem, ki lehetett
érteni, hogy a vásárhelyi rétre igyekszik s oda is való. Egyre
szavalt, közben meg-megtántorodva s hogy a pálinkája nem kelletett
a józan életű vizi embernek, most a dohányát szedte elő. Pedig maga
a megtestesült szegénység volt ez ember a maga gunyájában, a mely
az ünnep daczára köznapinak látszott s az asszony hosszas
betegségét mutatja, hogy a szakadásaira sem vetettek foltot. A
gyerek nyavalygott a vékony, sápadt nő emlőjén, <span class=
"pagenum"><a name="Page_203" id="Page_203">-203-</a></span>
keze-lába pedig oly nyugodtan volt a rongyaiban, mintha már nem is
élne.</p>
<p>Az ember ezen közben gyanusan nézett végig, azután csak
téblábolt tovább, mintha észre sem venne. Hanem a révészekkel, a
kik a komp köteleit oldozták el, most már lassan beszélt. Azok nem
feleltek neki, csak az öregebb nevetett rá viszonzásul a pipa
dohányért, a mit kapott.</p>
<p>Ellökték a kompot a partról, mikor a töltés oldalában álló
házból a gazda lekiáltott:</p>
<p>– Hej, az a gyalogos nem fizette meg a vámot.</p>
<p>Nem ám. Nem tudtam, hogy ilyen külön pénztára van az ódon
vizenjáró eszköznek. A révészek ezt hallgatag tudomásul vették,
ellenben a réti ember most már hangosan mormogott.</p>
<p>– Persze, persze – mondta. – Ilyen az úr mind… Muzsikáltat, de
nem fizet… Hej, hanem megkövetelik a szegéntől…</p>
<p>Az elfojtva, de mégis elég hangosan mondott szavak a tanyai
szocziálistát árulták el benne. Kedvetlenül járt-kelt a kompban s
láthatólag nem tetszett neki, hogy nem védem magamat előtte.</p>
<p>– No kiáltotta boszusan – még a pipa is kialudt… Hej pipa, pipa,
belülled is csak a <span class="pagenum"><a name="Page_204" id=
"Page_204">-204-</a></span> garasos fajta jut neköm, mög a
kapadohán. Hej, hanem jut a finom bűrszivarra, mög papirszivarra az
uraknak…</p>
<p>– Pétör! Pétör! – szólt csitítóan a beteg asszony a
kocsiból.</p>
<p>A rongyos ember odaszólt neki:</p>
<p>– Ne beszélj, asszony… Nem érted te ezt. Én beszélhetek. Én
megfizettem a vámot. Nem úgy, mint némely ember.</p>
<p>A két révész már nem hallgatott rá, a komp a Tisza sebes árjába
jutott, a víz megfeküdte, nyomta a keresztben álló hajót, elég
dolog volt a kötelekkel. Egész erejüket abba vetették. Most ő is
odaállt, a pipát félfogára kapta s nagy nekigyűrkőzés után szintén
a kompkötélbe kapaszkodott. Húzta, már a mennyire tőle telt.</p>
<p>Egyszer aztán rám kiáltott:</p>
<p>– Hát az úr? Mér nem húzza a kötelet?</p>
<p>A kocsiból újra hallatszott:</p>
<p>– Pétör! Pétör…</p>
<p>– Hallgass, hallgass! Mért nem húzza? Vámot nem fizet, de a
kötél se tetszik neki. Ilyenek ezek mind… Nem is tudom, miért nem
tösz velük valamit az Isten…</p>
<p>A víz közepén jártunk, a folyó tavaszi áradata egyre jobban
nyomta a kompot, az alattság-kötél megfeszült s a facsigák, a
melyeken <span class="pagenum"><a name="Page_205" id=
"Page_205">-205-</a></span> járt, nyikorogtak. A zajukban egy
vékony, szomorú hang szólt:</p>
<p>– Pétör, ne veszeködj… Ne bánts te senkit…</p>
<p>De már nem lehetett vele beszélni. Dühös volt, káromkodni
kezdett s annyira előre nyult a komp kötele után, hogy majd
beleesett a Tiszába. A víz közepén föltámadt benne a bátorság s bár
nem jött arra az oldalra, a hol álltam, a kötél mellől folyton
kiabált:</p>
<p>– Hallja – kiáltotta – hát húzza vagy nem húzza?</p>
<p>Utóbb eluntam hallgatni. Az emberben sok szép káromkodás marad
meg a katonaságból, als Erinnerung an meine Dienstjahre. Ezeket
most igen czélszerű volt elővenni. Annyi bizonyos, hogy valamely
agrár-szocziálista fejtegetés nem hatott volna rá ennyire.</p>
<p>Egyszerre megcsendesült, szótlan húzta a kötelet s már csak
egészen halkan mormogott:</p>
<p>– Az, az… kiabálni mind tud… Persze, hiszen arra való a szegén,
hogy azt mindig szidják.</p>
<p>Parthoz értünk. Míg fizettem, kivezette lovait a partra, de nem
ült föl a kocsiba. Megvárt, míg kijövök. Nem akartam észrevenni, de
a mint elhaladnék mellette, előmbe állt.</p>
<p>– Uram, – mondta – haragszik még? <span class="pagenum"><a name=
"Page_206" id="Page_206">-206-</a></span></p>
<p>Nem feleltem, mert hiszen valamivel csak meg kellett mutatni
neki, hogy az előbb rosszul cselekedett. Nagyon bánthatta ez, mert
még egyszer szólt:</p>
<p>– Uram…</p>
<p>A kocsiból szólt az asszony:</p>
<p>– Pétör… ne alázkodjál sönkinek…</p>
<hr class="chap" />
<div class="chapter"></div>
<p><span class="pagenum"><a name="Page_207" id=
"Page_207">-207-</a></span></p>
<h2>Nazarénusok.</h2>
<p>Valahol egyszer egy ember gondolkozni kezd s miután bevégezte
ezt a munkát, kijelenti, hogy nem jól van ez így a mostani hittel.
Másformát kell csinálni, javítani kell rajta. Akkor ezt a
véleményét elmondja az embereknek, azok bólogatnak reá s azt
mondják:</p>
<p>– Így van ez és nem másképp.</p>
<p>Ez a hiteknek a magva. Az új vallás aztán terjed, az emberek
elmondják a többi embereknek, mindig csak emberek embereknek, mert
az asszonyoknak elég, ha utólag vesznek tudomást az új hitről.</p>
<p>Mind ilyformán indult meg. Jézus, Mohamed, Luther, Kálvin
ilyformán kezdték a dolgot, ilyformán terjesztették új vallásukat,
a mely mindenütt a népben kezdett először terjedni, a népben, a
mely egyébként minden új dolgok iránt bizalmatlan szokott lenni.
Mentek, röpültek széjjel az új hitnek dogmái s hódították magukhoz
<span class="pagenum"><a name="Page_208" id=
"Page_208">-208-</a></span> a híveket megmásíthatatlan erővel és
országok épülének föl rajtuk.</p>
<p>… Kurta, kicsinyített kiadásban támad még most is mása ennek. A
széles Alföld valamely tanyaházában egy gazda, talán a karám
mellett a gulyás, gondolt magában valamit; a mit gondolt, elmondta
a többinek, a többiek bólogattak reá s azt mondták:</p>
<p>– Igy van ez és nem másképp.</p>
<p>És támadt az új hit kint a tanyák alacsony ereszei alatt, a
cserények, szárnyékok, karámok oldalában, a Tisza füzesében, a
halászkunyhók előtt, megszületett a maga csendes mivoltában a
nazarénus szekta, a Názáreti Jézus Társasága, a mint ők magukat
nevezik. Apostolai sohasem voltak, papjaik szintazonképen
hiányzanak és ezek azért vannak mégis, a vallás (mert vallás ez, a
mit egy nagy, ismeretlen pusztai gondolkodó talált föl) pedig
terjed és egyre szélesebb köröket kapcsol magához.</p>
<p>Honnan keletkezett, ki volt az első, a ki azt mondta, hogy én
vagyok a Názáreti Jézus Társaságának a magva, nem tudatik.
Illetőleg lehet, hogy tudós lexikonok tudják, de nem kutattam
bennük utána s csak azt beszélem el róluk, a mit magam láttam.
Látni pedig lehet sokat, mert annyi bizonyos, hogy ez a szekta a
keresztény, egy Isten hivő vallásnak bizonyos <span class=
"pagenum"><a name="Page_209" id="Page_209">-209-</a></span>
depurátuma, visszaesve az őskereszténység ódon egyszerü formái
közé, a mostani pompákban és szélsőségekben bővelkedő modern
katholiczizmusból. Bizonyára furcsa volt eleintén ez a dolog,
különös volt látni a nazarénus papot halzsiros csizmában és
gatyában a hívei között s nevették is őket eléggé. Később alább
hagytak az emberek a nevetéssel s ma már alig van, a ki gúnyszót
tudna találni reájuk.</p>
<p>Mert mindaz, a mit a keresztény vallás szépet tanít, benne van e
szekta hitelveiben, – azonban ennek a szektának a hívei ez elveket
be is tartják, nem úgy, mint mi gyarló bűnösök. Ime azzal, hogy
eltiltja a bélyeges papir használatát, egyszerre végét szakítja
minden pörnek és minden adósságcsinálásnak s eltiltva követőinek a
szeszes italok élvezetét, ez egyetlen szigoruan betartott dogmával
messze kergeti tőlük mindama bűnöket, veszekedést, ölést,
költekezést, a család elhanyagolását – már a mikbe az iszákos
emberek bele szoktak esni.</p>
<p>A nazarénusok vallása tiltja mindennemű fegyver használatát. Ez
ugyan kétélű dolog a mi szuronyos világunkban, de azért el kell
ismerni, hogy az a pusztai paraszt, a ki e vallást föltalálta,
midőn ezt a pontot beirta a követendők és megtartandók közé,
nagyot, igen nagyot gondolt – kigondolta a háborús világ végét.
<span class="pagenum"><a name="Page_210" id=
"Page_210">-210-</a></span> Mert hiszen természetes, hogy ha az
egész világ elfogadná ezt a tételt, akkor senki sem hordana
fegyvert s lehetetlen volna a militarizmus meg a hadviselés.</p>
<p>Ők Istennek nevét hiába nem veszik. A nazarénus nem esküszik a
törvény előtt sem s vallásuk, elterjedtségük sulyát igazolja az,
hogy a törvényszéki tárgyalóteremben ma elfogadják azt, hogy a
nazarénus ne esküdjék Istenre. Amúgy is föltétlenül bizonyos, hogy
igazat mond.</p>
<p>Csalni nem szabad, lopni nem szabad. Persze az más felekezetnél
sem szabad, de a nazarénus abban különbözik a többitől, hogy ezt a
tilalmat betartja. A szegedi Csillagbörtön rablakóinak száma
állandóan hat- és hétszáz között váltakozik, de nazarénus még nem
volt közöttük.</p>
<p>Mindezen tételek közül magasan emelkedik ki a szektának egy
fontos alapelve: a segélyezés. Nincsen olyan egymást kölcsönösen
gyámolító szövetkezet, a mely bajában és szerencsétlenségében
annyira ápolná egymást, mint ez egyszerű emberek a vallásuk
révén.</p>
<p>Pedig sokfelé vannak. Az aradi vár kazamatáiban, a katonai
brigád-áristom börtönében, a hova a fegyver el nem fogadása miatt
jutnak regrutakorukban, épp úgy föltalálhatók, mint a <span class=
"pagenum"><a name="Page_211" id="Page_211">-211-</a></span> széles
mezőségeken. Novibazárban ismertem két közembert a zászlóalj
legénysége között. Azelőtt altisztek voltak Szegeden,
korhelységökért lefokozták őket, ültek az aradi várban is s onnan
kerültek büntetésből a boszniai zászlóaljhoz. Ekkorra azonban a két
korhely már jámbor, szelid volt: a brigád-áristom nazarénusai
áttérítették őket a <i>hivők</i> vallására.</p>
<p>Az ujságok közlései nyomán ismeretes, mily állhatosan tartja
fogadását a nazarénus regruta s nem veszi magához a fegyvert. A
kikötés meg egyéb katonai szigoruságok megtörik ugyan
egyikét-másikát, de nem mind. Ezek aztán mennek a katonabörtönök
rabjai közé, hosszu esztendőkre, le a vastagfalu kazamátába, a hol,
mint a példa mutatja, nem hogy hitükről letennének, de még hiveket
toborzanak.</p>
<p>S a dolgok alapját igazán nem tudom, hol keressem. Honnan ez a
fanatizmus, a hitnek ez a csodás, mély bensősége, a lelkierő ez
egyszerű emberek legegyszerűbbjeiben? Ki tanítja őket, miként
férkőznek agyukhoz, szivükhöz? Ki kezdte el ezt a dolgot, ki
folytatja, miként tesz ily óriás, hihetetlen hatást a népre, a mely
miatta, vagy inkább érte eltér temploma homályos boltíveitől,
oltára gyertyáitól, papjai aranynyal varrott palástjaitól?</p>
<p>Az ok talán a formák és az elvek egyszerűsége, <span class=
"pagenum"><a name="Page_212" id="Page_212">-212-</a></span> talán –
és talán legjobban – az, hogy ez elveket épp olyan egyszerű
ködmönös ember magyarázza nekik, mint a mily egyszerüek és
ködmönösek ők maguk. És lehet, hogy az tetszik nekik, hogy nincsen
úr közöttük. Mert az úr nem örvend valami különös tiszteletnek a
tanyákon. Ur, a kitől földet bérel, úr, a kinek pörét adja, úr, a
ki gyógyítja, a ki eltemeti, a ki az adót szedi s ez mind nem megy
ingyen. Tiborczok ma is vannak fölöttesen s a ki pantallóban van,
azt azzal a gondolattal nézik végig, hogy: hej, ezt is a mi pénzünk
árából vötte az úr.</p>
<p>Mert sem úr, sem úrféle közöttük nincsen. Titkon és zaj nélkül
üléseznek és tartják az istenitiszteletet alacsony tanyaházak
gerendás szobáiban. Azonközben mindig akad ember, a ki belép
közébük, annyira, hogy a szegedi alsótanyán, a hol a pusztai
plébános nem akarja eltemetni a fölszentelt temetőbe a nazarénus
halottakat, a Názáreti Jézus Társasága részére külön temetőről
kénytelen gondoskodni a hatóság.</p>
<p class="center">*</p>
<p>Az alábbi jelenetet esküdtszéki tágyaláson láttam, a hova
tanuságtételre be volt idézve egy faluból valami tiz ember. Szokás
szerint előzőleg eskütételre szólították valamennyit s <span class=
"pagenum"><a name="Page_213" id="Page_213">-213-</a></span> kilencz
meg is esküdött. A tizedik, egy igen csöndes tartású és viselkedésű
öreg, előbbre lép.</p>
<p>– Arra kéröm a tekintetös biróságot, hogy én ne esküdjek, mert
én hivő vagyok.</p>
<p>Az öreggel nem is tétették le az esküt.</p>
<p>Aztán folyt a tanukihallgatás, a tanuzók szobájából egyenkint
jöttek elő az emberek s vallottak, ki ezt, ki azt. Minden egyes
vallomás után megkérdi a tanutól az elnök a költségeit.</p>
<p>– Mit fizetett a vasúton?</p>
<p>– Két hatost.</p>
<p>– Hát akkor oda-vissza négy hatos?</p>
<p>– Űgön – kapta rá az ember.</p>
<p>Az utána jövőtől már így kérdezte:</p>
<p>– A vasut oda-vissza négy hatos?</p>
<p>– Ügön.</p>
<p>Mind a kilencz a csöndes ügönt felelte a kérdésre. Utoljára jött
tanuzni az öreg. Elmondta, a mit tudott s azzal ujra kérdezi az
elnök:</p>
<p>– A vasut négy hatos?</p>
<p>– Nem uram – felelte az öreg – csak két hatos.</p>
<p>– Tudom, tudom – mondja az elnök – ide két hatos, meg haza is
két hatos, hát össze-vissza négy hatos.</p>
<p>– Nem bizony, uram – válaszol ujra emez – ide egy hatos, oda egy
hatos: össze-vissza két hatos… <span class="pagenum"><a name=
"Page_214" id="Page_214">-214-</a></span></p>
<p>Kicsi dolog ez, nemde, és két hatos nem valami nagy pénz a mai
világban. De mégis végtelen sok jellemző van abban, hogy tíz ember
közül épp az az egy mondja meg az igazat, a ki még esküt sem tett
arra, a mit mond.</p>
<p class="center">*</p>
<p>A föltétlen igazmondás, világi hivalkodások kerülése és
önmegtartóztatás szektájába azért bejutni nem oly könnyű, mint
gondolni lehetne. Ez a csodálatos paraszt-vallás csak tiszta
embereket fogad be magába s azok számára, a kik nem tiszták,
belépésükkor vezeklést ir elő. E vezeklés reális és nincs benne
semmi poézis, de annál több lelkierőt föltételez. A vezeklő nem
gyón és nem térden csuszkál, hanem mindazoknak, a kiknek valaha
kárt okozott, megtéríti, személyesen jelenvén meg náluk és bevallva
tettét.</p>
<p>Még ha álnéven, posta-utalványnyal küldené meg a kártokozás
értékét, hagyján volna a dolog. De oda el kell menni, el kell
mondani: uram, én vagyok az a tolvaj, a kit ekkor meg ekkor annyira
kerestél, én loptalak meg, itt vagyok, most mondd, mit fizetek,
mennyi pénzt ér az, a mivel megkárosultál?</p>
<p>Ehhez kell bizonyos foku elszánás, bizonyos benső erő, a mely ez
egyszerű lelkekben bámulatos <span class="pagenum"><a name=
"Page_215" id="Page_215">-215-</a></span> módon támad föl egyszerre
és él és uralja az embereket. Mert egy szóval sem mondja a tolvaj a
vallomás után, hogy már most ezt titokban tartsa a másik s hogy
senkinek el ne mondja. Mondhatja az annak, a kinek akarja, a
tolvajt beismerő vallomása alapján perbe foghatja: a szekta uj hive
mindezt nem bánja. Ő egész multját eldobta magától abban a
pillanatban, a midőn a hivők társaságának tagja lett és Jézusban
ujjászületett.</p>
<p>Ez az ő keresztelésük.</p>
<p class="center">*</p>
<p>Pálfy Antalhoz, a ki kapitány a szegedi tanyák domaszéki
részében, a mint ülne az ereszet alatt a háza előtt, beköszönt egy
szegény ember.</p>
<p>– Dicsértessék – mondja megemelve a kalapját azzal a kezével, a
melyikkel a botot fogja.</p>
<p>– Mindörökké.</p>
<p>– No – mondja ujra az ember – üsmer-e még?</p>
<p>– Vélök rád – feleli Pálfy – gondolom, itt szolgáltál nálam vagy
öt év előtt.</p>
<p>– Úgy ugy – válaszol a jövevény, láthatólag örülve azon, hogy
megismerték. – Én vagyok az, a ki jelönleg szolgáltam itt öt
esztendeje… Azuta elkerülköztem erről a tájrul. <span class=
"pagenum"><a name="Page_216" id="Page_216">-216-</a></span></p>
<p>– Jól van az no. Aztán mi járatban vagy?</p>
<p>Az ember durkálja egy kicsit botvéggel az ereszet szikkel
tapasztott földjét, azután bátorságra kap s volt gazdájának a
szemébe nézve mondja:</p>
<p>– Nem ögyébben, mint hogy buzát loptam én akkor magátul… Most
mög, hogy az uj hitre tértem, elgyüttem: mondok, majd mögtérítöm a
kárját.</p>
<p>– Buzát loptál?</p>
<p>– Azt ám – felel csendesen az ujhitü.</p>
<p>A gazda kérdi, hogyan és miképpen, a mire részletes választ ad
az ember. Úgy volt az, hogy nyomtattak éppen, ő pedig kint a rét
szélén a tanyaaljban gödröt ásott éjjel, nappal pedig hordta bele a
buzát, a mennyit éppen birt.</p>
<p>Pálfy Antal ma öreg ősz férfi s a mióta a gymnáziumot végig
járta, folyton a tanyán lakik. Ilyenformán ismeri jól az embereit,
szokásaikat s meglepte nagyon, hogy világos nappal, nyomtatáskor
tőle még buzát is lehet lopni.</p>
<p>– Aztán, hogy loptad? Hogy vitted a buzát a szérűről a gödörbe,
mikor én mindig ott voltam a nyomtatásnál?</p>
<p>– Hát a csizmaszárban – adta meg a fölvilágosítást az ujhitű.
Ezután pedig azt mondta:</p>
<p>– Hát mit fizetök ezért a buzáért, a mit loptam? <span class=
"pagenum"><a name="Page_217" id="Page_217">-217-</a></span></p>
<p>– Hát én azt nem tudom, hogy mennyit loptál.</p>
<p>– No felel megint az ember – gondolom, löhetött ugy öt forint
ára. Annyit fizetök is.</p>
<p>A mellény belső zsebébe nyul, kihuzza a kaszát, abból kivesz egy
sokrétbe hajtott ötöst, s leteszi az asztal sarkára. Most azután
készen is van a dolgával egészen. Elbucsuzik és megy kifelé. De a
mint az ereszet-kerítés kis ajtaját megnyitná, visszafordul.</p>
<p>– Már csak szólok még egy szót – mondja.</p>
<p>– No?</p>
<p>– Csak az iránt, hogy ölég-é az az öt forint?</p>
<p>– Mondtam már, öcsém, – felel a gazda – hogy én erre nem
szólhatok. Te tudod, mit loptál.</p>
<p>Az ember erre se szól, se beszél, csak visszamegy ujra az
asztalhoz, előveszi a kaszát megint s az ötös mellé tesz még egy
ezüstforintot.</p>
<p>Most meg van teljesen nyugodva, áldást, békességet kiván s halad
tovább az ő becsületre vált útján az újhitű.</p>
<p class="center">*</p>
<p>A másik eset szintén Domaszéken történt, most a szüret alatt
Csikos István birtokosnál. A szüret alatt a must forrt, a leányok
szedték <span class="pagenum"><a name="Page_218" id=
"Page_218">-218-</a></span> a szőlőt, csöbörhordók pedig vitték a
sutuba. Egy forduló alatt a tanya-udvarban egyik leteszi a rudat a
válláról s oda áll a gazda elé.</p>
<p>– Oda adta-e már a kapás a négy hatost?</p>
<p>– Micsoda négy hatost?</p>
<p>– Tegnap adtam neki négy hatost, hogy adja oda az úrnak.</p>
<p>– Hát hiszen nem tartozol te nekem négy hatossal – mondja
Csikos.</p>
<p>– Nem ám – felel a napszámos – hanem hogy most áttértem az új
hitre, mán csak mögadom az almák árát… Mert én szödtem mög a kis
almafát ott a sarkon tavaly nyáron.</p>
<p>Elmondta azután, hogy a bátyjával lopták le a fáról a termést, a
ki abban az időben éppen csősze volt annak a tájéknak – s el is
adták nyolcz hatosért az almát.</p>
<p>Az előhívott kapás konstatálta, hogy csakugyan adott neki
negyven krajczárt az az ember.</p>
<p>Az újhitű ezzel nyugodtan vette föl a vállára újra a szőlőhordó
rudat s a mint ment, még visszaszólt:</p>
<p>– A másik négy hatost a gyűvő hétön elhozza a bátyám… mert ü is
most gyün át az új hitre.</p>
<p>A gazda pedig nézett utána, a mint a nazarénus ment a szőlő
homokos útjain s azt mondta önkénytelen: <span class=
"pagenum"><a name="Page_219" id="Page_219">-219-</a></span></p>
<p>– De jó volna, ha mindenki nazarénus volna a világon.</p>
<p>Mint látnivaló, ez a szekta nem más, mint maga az ős
kereszténység, a Krisztus által tanítottak egyszerü, világos és üde
formájában. Alapelvek: szeretet, becsület, mértékletesség,
megalázkodás és kerülése minden világi hivalkodásnak.</p>
<p>A nazarénus nem üt vissza, ha megütöd, nem lop meg, nem káromol
senkit és semmit. Ha valaki kér tőle valamit s bizonyos, hogy ennek
a valakinek arra a segedelemre, a mit kér, szüksége van, a
nazarénus hite szerint ezt nem tagadhatja s nem is tagadja meg
tőle.</p>
<p>Mindezekhez nem kell nekik czifraság. Ez a tan, a mit az ország
legegyszerűbb emberei, pusztai földművesek készítettek maguknak,
nem óhajt magas templomot, faragott szobrokat és skófiumos
palástot. A mint Péter, a halász, apostol volt, bár mezitlábbal
taposta a Genezáreth fövenyét – kaszálás után este, mikor a nap
veres fényével elönti a semjéket s a sarju friss illata nehéz köd
gyanánt úszik a távol tanyák fölé, akként prédikál a
Jézus-társaságbelinek, gereblyével a vállán, egy vén nazarénus
ember.</p>
<hr class="chap" />
<div class="chapter"></div>
<p><span class="pagenum"><a name="Page_220" id=
"Page_220">-220-</a></span></p>
<h2>Novella.</h2>
<p>Juczi szerelme Gergő irányában még onnan datálódik, hogy Gergő
mint siheder fiú náluk őrizte a falkát. Nem nagy falka volt, néhány
száz rossz, hitványas bürge, a mikkel nem sok baj volt, mert soha
sem voltak csavargó hajlamuak szegények. Ime itt van mindjárt a
különbség az ember és a birka között, mert lám az utóbbi éppen
akkor nem csavarog, ha nincsen semmije. Hát ezeknek nem is igen
volt. Urasági mustra jószág gyanánt vétettek, olyanok is voltak az
istenadták s nem híába mondta róluk özvegy Baráczius Mihály uram, a
ki (innen is láthatják) ama nagy jegenyés tanyából fizeti az adót s
az urakat, – mondom, nem hiába integetett egy alkalommal, elmenvén
mellettük, a pipaszárral ki a kocsiderékból:</p>
<p>– Úrnak való étel ez valamennyi…</p>
<p>A mint hogy igaz is. E sovány, ócska jószágok oly bámulatosan
keszegek voltak mind egytől-egyig, hogy az valóságos szégyen az
<span class="pagenum"><a name="Page_221" id=
"Page_221">-221-</a></span> egész tájékra. Nagy, csontos fejük a
vékony nyakon, puffadt derekuk a sovány lábszárakon: akár csak mint
mikor kenyérbélből gyufaszálakkal állatot komplikálnak a
gyerekek.</p>
<p>Gergely ezeket őrizte, pedig igazán kár volt, hiszen úgy sem
lopott volna el abból egyet sem becsületes ember, mert csak kiverte
volna vele a tanyából a felesége. Az asszonynak nem sok szava van
ugyan, de már ez egy irányban engedéssel kell lenni, mert szégyen
az ilyen sovány bürge a háztájékon s nem becsület, akármely
oldaláról keressük is a dolgot.</p>
<p>Hatalmas István ugyan nem a dolgot, hanem a birkák oldalát
kereste mindig s végíg markolta soványas csontjaikat. Mert úgy kell
venni az egész birka-gazdálkodást, hogy Hatalmas István uram husra
szándékozott nevelni e csomó juhot, de nem ment az sehogy sem. Volt
ugyan itt némi ok, a mit szinte röstelkedve mond el az ember: a
nincsetlenség. Szóval a nincs volt az ok, a mi elképzelhetetlen, de
mégis úgy van. A birka-létszámhoz legelő kellett volna, igen,
kellett volna s ha van, akkor nem kellene most az egész históriával
untatni az embereket, mert birkával és legelővel minden szamár tud
gazdálkodni. Az virtus, hogy legelő legyen s lopassék hozzá birka,
vagy birka legyen s lopassék legelő. <span class="pagenum"><a name=
"Page_222" id="Page_222">-222-</a></span></p>
<p>Gergely azonban érthetetlenül becsületes ember volt s mert nem
tudott lopni legelőt, elcsapatott.</p>
<p class="center">*</p>
<p>Hogy az igazat mondjam, nem volt jó helyzet ez, mert hire megy
az ilyen kegyvesztett állapotnak a tanyákon. Szomorú sors, az
embert csak félvállról köszöntik s a ki abban volt, hogy juhok után
való életben éljen, letehet erről. Kinek kell az ilyen? De
eltekintve az anyagiaktól, Gergely szeretett, bár szokás szerint
nem mondta ezt meg Juczinak soha. Való tény, hogy Juczi sem szólt
erről, de ez – elmondom, mert úgy van – szintén nem szokás. A
hosszú körmondatok csak a népszinművekben járják s a novellákban
beszélnek csak a pesti művelt társalgó szerint a mezőség fiai. Igen
csunya az, mikor sokszavú valaki a közönséges életben is, s hát a
szerelemhez kellett-e valaha sok szóbeszéd?</p>
<p>Dehogy. Juczi, ha ételt vitt, a kötényét simogatta s úgy ült le
a földre, hogy ne látszanak ki a bokái. Kell ennél több? Ellenben
Gergely új mellényt vett s az ünneplő kabátban hajszolta a juhokat,
a mi jelent valamit mindig, sőt sokat is jelent az ahhoz értő
előtt. Apró dolgokból támadnak a nagyok, ők szivesen beszéltek
egymással, ha volt miről, de nem <span class="pagenum"><a name=
"Page_223" id="Page_223">-223-</a></span> mindig van az. Juczi néha
bizonyos duhaj férfias szenvedélylyel viselkedett, aztán megint
félős lett és szelid. Gergely nem ment a csárdába vasárnap, ha
ráért volna esetleg, feküdt a tanyaház mögött a földön, pipázott s
nézte a föllegeket.</p>
<p>Bizonyára nevetségesnek találhatja egy és más ember ezt, de ez
így van, így készül a szerelem odakint s ott nem mondanak oh-ot a
legények, sem áh-ot a leányok.</p>
<p>Idővel persze melegebb lesz az érintkezés, a mi meglátszik azon
is, hogy Gergely többet fésülködik, mint kellene. Juczinak nem kell
ilyesfélét tenni, ő csinos és takaros volt mindig. Gergelynek
egészen szive szerint való, s Juczi nem vágyott többre.</p>
<p>Azonban mindennek meg van a maga átka s a mi egynek jó, másnak
rossz s mivel a birka rossz volt, Gergelyt jó volt elküldeni.
Szomoru ez, a nap feketébben süt s a jegenyefák gunyosan
hajtogatták a fejöket a távolból s a mezők megszokott virágai
egyszerre oly ismeretlenekké válnak. El kell innen most már menni.
Ők ketten, mikor napáldozat után a tanya közelében a kiszáradt
tarlón hevert a birka és fektéből bégetett, sokat beszéltek erről a
kazal mögött, a hold árnyékában. E sok beszéd nem volt más, mint
Gergely kijelenté, hogy itt marad <span class="pagenum"><a name=
"Page_224" id="Page_224">-224-</a></span> valahol a közelben és
Juczi sirt és azt mondta neki, hogy áldja meg érte az Isten.</p>
<p>Ámde mindez nem úgy történt. Gergely nem maradt a közelben s az
Isten áldása, a mit Juczi kivánt, nem mutatkozott. Voltak egyesek –
besúgó akad mindig – a kik tudták, hogy Gergely nem ment sorozásra,
azon egyszerű okból, hogy csúfság magyar embernek a német alatt
szolgálni. Ezek a Galeottók szót ejtettek erről a városban,
Gergelyért pecsét ment a tanyára, behívták s bent maradt. Kell az
ilyen szálas ember nagyon, mert oly igen széles vállúra vannak
szabva a katona-blúzok, hogy azokba lehetetlenség mindenféle esetre
népet bújtatni.</p>
<p>Gergelynek a kaszárnyában a nyakára kötözték a hajszbindlit s ez
ünnepélyes fölszerelési részlet, a mely csak a fülek tekintetéből
érthető, tudniillik, hogy a fülek ne engedjék fölcsúszni a nyakból
a fej tetejére – mondom, ezen ünnepélyes mondurstück az ország
fegyveres harczosává tette Gergőt Isten és emberek előtt.</p>
<p class="center">*</p>
<p>A második után a harmadik fejezet következik az egészen
közönséges novellákban is, itt is következik egy három esztendős
fejezet, mely alatt Gergely hasznos oszlopává fejlődőtt
<span class="pagenum"><a name="Page_225" id=
"Page_225">-225-</a></span> a katona-társadalomnak, részt vett a
csillaghullásban, egyet-kettőt elkapott, azt fölvarrták nyakára,
tekintélylyel viselkedett alantasai irányában, s abriktolta a
regrutákat méltóságteljesen. Kissé rövid volt az esze az elvontabb
tudományokhoz, ámde szép sugár legényként viselkedett, nyalka
bajusza megnőtt és soha sem dőlt ki a gyakorlat alatt. Mindezért
igen kedvelték. Egyszer valami császár jött idegenből látogatóba, a
díszszázaddal Gergely is kivonult a vasúthoz parádéban és kapott
érte a többivel együtt valami idegen pitykét a mellére. Gergő
eleinte nem akarta elfogadni, mondván, hogy nem tett ő ezért
semmit, de fölvilágosították s Gergely azóta a generálisok csillogó
mellét látván, elgondolkodott, hogy de sokszor mehettek ezek a
vasútra idegen császár elébe.</p>
<p>Az idő eltelt, úgy volt, hogy Gergely otthagyta a fegyveres
életet, mert olykor még mindig Juczi kóválygott a fejében. De
ugyanekkor igen kecsegtető fölhivásokat publikáltak az ezrednél,
hogy a ki az idejét kiszolgálta, az menjen a csendőrökhöz. Le volt
irva, hogy kinek mi jár ott, lakás, ruha, fizetés, dijak és Gergely
belátta, hogy neki odakint a pusztán épp egy évben adnak annyi
pénzt, mint itt egy hónapban. Gondolkozott. Néha vágyakat
<span class="pagenum"><a name="Page_226" id=
"Page_226">-226-</a></span> érzett, vágyakat, a miknek nem tudott
irányt adni, de elfojtotta valamennyit. Határozott s azután
jelentkezett. Örömmel fogadták, fölütötték csendőrnek s a
Manlichert fölcserélte Kropacsekkel.</p>
<p class="center">*</p>
<p>A kinek elég széles a válla, elég jók a lábizmai, van hangulat
benne ahhoz, hogy örökösen parancsokat fogadjon, s csatangolva
járja a pusztákat, elég jó dolog ez, s Gergely nem panaszkodott.
Néha eszébe jutott Juczi, de az emlékek halványodnak egyre, olyan
az mindig, mint a régi arczkép, melyből minden nap eltünik egy-egy
jellegző vonás. Csinálta a szolgálatot jóakarattal, bizonyos foku
ambiczióval, s sokért nem adta volna, ha kideríthet valamely
rejtélyes bűnesetet.</p>
<p>Váratott pedig ez magára, s beletelt egy pár év, míg gyilkossági
ügye akadt Gergelynek. Épp a régi tájékon jártak, a hol egykor az
urnak való juhokat legeltette, a midőn hirül veszik, hogy Baráczius
Mihály uram agyon van ütve. Fölbuzdult. No végre egy szép eset.
Sietve mentek arra. Szinte látta képzeletében az eseményi
jelentést, melyben bent foglaltatik, hogy a Nagy Gergely csendőr
(járőrvezető) vezetése alatt álló portyázó járőr folyó hó 9-én az
átokházi határból bevonulva jelentette, hogy… <span class=
"pagenum"><a name="Page_227" id="Page_227">-227-</a></span>
satöbbi, satöbbi. Sok satöbbi, a miknek végén ott fityeg egy
hivatalos elismerő levél bizonyos Nagy Gergely részére a
parancsnokságtól.</p>
<p>Bemennek a tanyába, a háznál egy sápadt, sovány, összetört arczú
asszony fogadja, csupa szánalom az egész teremtés. Gergely
megütődve nézi, ni… nini, ki ez? Kié volt egykoron az a két szem,
aranyos kétségben égő, csillogó valamikor? Ez a száj, melynek a
szélei most lefelé húzódva vannak, kire nevetett vidáman? Nem sok
idő telt bele, s Gergely fölismerte Juczit, most már özvegy
Baráczius Mihálynét. Ismét sok bajt érzett egy pillanatra belül, de
a szolgálat szent, az első. Gergely levéve a válláról a szuronyos
puskát, a tanyába lépett. Megtörtént a szemle: bizony Baráczius
Mihály uram agyon van ütve fejszével egészen. Egy nagy ütéssel
tisztelték főbe, mikor aludt, föl sem ébredt a boldogtalan, a
szomszédasszony sápítva említi is rögtön, hogy hiszen olyan jó alvó
természete volt neki mindig. A nyomozás megkezdődik, a kamrában
asszonyi ruhákra akadnak, véres valamennyi, alattuk a fejsze, mind
azon véres, véres viz a tálban, véres kendő a falon, a melybe
valaki a kezét törülte… megvan a gyilkos.</p>
<p>– Özvegy Baráczius Mihályné – szól Gergő – vallja be…
<span class="pagenum"><a name="Page_228" id=
"Page_228">-228-</a></span></p>
<p>Lehet, ha Gergely egymaga teszi e fölfedezést, elhallgat vele,
Baráczius Mihály uramat eltemetik, s Gergely, letévén az
egyenruhát, kimegy a tanyára, hogy idők multán nőül vegyen egy
özvegy asszonyt, a ki már nem a régi Juczi ugyan, de a vagyonra is
kell nézni néha.</p>
<p>Ámde ez nem történhetett meg, a másik csendőr is látta. Igy
aztán az asszony reszketve vallotta be a tragédiát, a régi indító
okokat: a fiatal asszony, öreg férj, iszákos, durva ember, s így
tovább, a hogy ez az ujságok törvényszéki rovatában minden héten le
van irva. Lánczot tettek a kezére, bekisérték, katonásan lépdelve a
háta mögött.</p>
<p>Az asszonyt aztán becsukták. Gergely elgondolkozva néha ezen az
első dolgon, sóhajtozik, ha egymaga van a szobában. Egyébként nagy
dicsérő levelet kapott, arra nagyon büszke, gyakran puczolgatja az
idegen császár érdemrendjét, kemény csendőr gyerek, a mire igen
sokat adnak a fölebbvalói, s megengedik neki, hogy ünnepnap extra
mondurban járjon.</p>
<hr class="chap" />
<div class="chapter"></div>
<p><span class="pagenum"><a name="Page_229" id=
"Page_229">-229-</a></span></p>
<h2>Beszélgetés.</h2>
<p>A konda meg a falka rendes időben igen távol vannak egymástól,
oly messzire, hogy akármennyire sík a legelő, egymást nem is
látják. Ez, egyéb okok mellett, leginkább azért van így, mert az
állat nem állja egymást. Az egyik terített asztalán ne járkáljon a
másik. Nem is közelednek; a mig csak van mit enni a nagy darab
téren, mindig a két szélében járnak. A fü azonban nem olyan, mint
az ember körme, hogy akármennyire pusztítják, újra csak kinő;
bizony az ősz felé már a föld alatt marad és nem igyekszik kibujni.
Igy történik aztán, hogy ez időtájban a két sereg állat, keresve a
füvet, lassan húzódik egymás felé a a mezőségen. Minden nap kisebb
a terített asztal, minden nap jobban közelednek a közepéhez, mignem
egyszer már ott is vannak. Ugyan ekkor sem egészen tőszomszédok, de
mégis vannak akkora közelségben, hogy az Imre juhász <span class=
"pagenum"><a name="Page_230" id="Page_230">-230-</a></span> meg a
Sándor kondás átbeszélhetnek egymáshoz, állván a barmok között.</p>
<p>A dolgot úgy kell venni, hogy két major között fekszik a legelő
s az egyikhez tartozik a falka, másikhoz a konda. (Mert az
állattenyésztésben el vannak egymástól választva a nevelési ágak.)
Igy Imre juhász és Sándor kondás bizonyára régen találkozhattak s
az utóbbi időkben nehezen volt arra alkalmuk, hogy kicserélhették
volna nézeteiket.</p>
<p>Most persze egészen más. Im a juhok és sertések egymáshoz
jutottak a levegőn, a mely olyan széles, hogy egyik végéről nem
látni a másikat. Azelőtt csak tudták, de nem látták, hogy a másik
is ugyanazon földmezőben jár s ez innen, az onnan nézi a fölszálló
vagy áldozó napot. Ilyenkor nem lehet diskurálni. Ha van is
mellette valamely gyerek, azzal a komoly férfi nem beszél, a komoly
férfinak az a tulajdonsága, hogy botvégre tegye két kezefejét, arra
az állát támassza és így, mint mondani szokás: «kinézze magát a
világból».</p>
<p>Ám most délelőttre, mikor bejutott a lassu járásu állatsereg a
pusztaközepére: egészen szomszédságba értek. Imre juhász a midőn
látja, hogy a sertések közül Sándor feléje tekint, lassu
mozdulattal föl is nyúlt a kalap széléhez. Sándor is kis idő mulva
ugyanezt teszi. Későn <span class="pagenum"><a name="Page_231" id=
"Page_231">-231-</a></span> hajnalodó, korán alkonyodó idő van, a
jószág alig hogy kimegy, már jóformán halad is visszafelé.</p>
<p>Egyszer azt kiálltja amaz felé Imre:</p>
<p>– Hát kend…?</p>
<p>Sándornak jól esik a szó s kivárván, mig Imre felé fordult a
szél, hogy jól oda vigye a hangot, visszafelel:</p>
<p>– Hát csak…</p>
<p>A comment-vous portez-vous s a wie steht das werthe Befinden
sablonjának ezzel most már elég is van téve s a két ember
hallgatagon szemlélődik a jószágai körül. Van ezekkel sok gond,
lehetne arról beszélni eleget, de hát minek. Ugyis elég mindenkinek
a maga baja. A nap megy fölfelé az égen, elég magasan jár, Sándor
már épp a tarisznyát szedi elő, a mikor látja, hogy ugyancsak neki
ereszkedett az Imre falkájából egy birka. Az néha szokása a
játszibb lelkületű birkának, hogy vágtatni kezd s ilyenkor, ha
elibe nem küldik a kutyákat, kimegy a határból. Imre nem látja,
háttal áll, mert a táj szélén bólingó jegenyéket nézi már vagy egy
óra hossza óta, Sándor hát úgy gondolja, hogy által kell
kiáltani:</p>
<p>– Ahun a!</p>
<p>Imre e szóra lassan visszafordul, látja a birkát, a mint szalad
s füttyent a puliknak, kinyujtott <span class="pagenum"><a name=
"Page_232" id="Page_232">-232-</a></span> karral mutatva a
szökevény felé. Azok aztán vágtatnak utána, de már Imre oda sem
tekint, hanem megint a jegenyéket nézi. A három-négy fa köze máskor
kék eget mutat, most pedig ólmos szürkeség látszik ott. Lassan
terjed, bontakozik, de mielőtt följebb haladna, elönti a szemhatár
alsó részét.</p>
<p>Imre példáját Sándor is látja csakhamar és nem telik bele egy
óra, szintén arra fordul. Most egyszer azt kiáltja át Imre:</p>
<p>– Eső lössz!</p>
<p>Sándor komolyan veszi szemügyre a határt. Ezuttal már nemcsak a
jegenyék felé eső tájékot tekinti, hanem köröskörül, az egész ég
alját. Tanulmányozza a szél miként való járását. Nem ad hamarosan
feleletet, a mit Imre olybá vesz, mintha Sándor kétkednék az ő
időmondó tudományában. Lehet, hogy joggal, s nehogy az időjárás
mást hozzon, mint a mit ő mond, az előbbi mondathoz még
hozzákiáltja (vagy egy fél óra mulva):</p>
<p>– Vagy hó…</p>
<p>E vélemény ujból csak arra ösztökéli Sándort, hogy behatóbb
megfigyelés alá vegye az eget. Azonban határozottat szólni nem
lehet, mert a föllegek most vannak még csak a fölvonulás kezdetén
és a szinük, miből tartalmukra következtetni szokás, még nem
tökéletes. – Továbbá <span class="pagenum"><a name="Page_233" id=
"Page_233">-233-</a></span> az állat viselkedése is
tanulmányozandó. Ilyenkor az állatnak is van mutatkozása, a mi
szintén a formájához képest ezt vagy azt jelenti. Más, ha
szétszórva marad az állat, más, ha összebujik, más, ha hangos, más,
ha hallgat. Ezeket mind külön kell sorra venni, akár csak a
meteorologus, mikor hozzákészül csalhatatlan jövendöléseihez, mely
szerint helyenkint némi csapadék várható. Ezeket veti latba,
egyenkint és összesen, közben a haladó föllegeket is nézi, mérvén a
szél erejét a határszéli fák hajlongásából, néhány madár röptéből.
Megbizonyosodván mindenek felől, most már átkiált Imrének:</p>
<p>– Löhet dara is…</p>
<p>Imrén a sor, hogy véleményt adjon. A határt őszintén szemügyre
veszi s tekintete végigsiklik a felhőkön, melyek magasodnak s a
hegyük olyképp szalad a nap felé, mintha föl akarná nyársalni.
Valamint birkáira is tekint. Az egészen fiatal bürge még nem ért az
időjósláshoz, de már az anyabirkában több a tapasztalat. Az szintén
jelez ezt vagy azt a viselkedésével, s mind e nyilvánulások sokat
nyomnak a latban a hozzáértők előtt. Imre ezeket figyeli, de mire
odáig jutna, hogy észleleteiről számot adjon, látja, hogy Sándor
megindult kondájával a maga majorja felé s már messze jár. Füttyent
hát ő <span class="pagenum"><a name="Page_234" id=
"Page_234">-234-</a></span> is a kutyáknak, az ebek ugatva
megrohanják a falkát, a juh megindul, Imre lépeget utánuk s úgy
lehet sajnálja is, hogy nem fejezték be egészen teljesen a
beszélgetést.</p>
<hr class="chap" />
<div class="chapter"></div>
<p><span class="pagenum"><a name="Page_235" id=
"Page_235">-235-</a></span></p>
<h2>A csempész.</h2>
<p>Nem sok idő már a husvét. Jegenye Jánossal az a mindennapi eset
történt, hogy elfogyott a tanyában a pénz. (Biz az máson is
megesik, nem csak azon, a ki a pusztai világot lakja.)</p>
<p>Ámde más baj is van.</p>
<p>Mert, ha csak a pénz fogyott volna el a tanyában, azért még meg
lehetne lenni anélkül, mert étel és ital csak akad, mag is van a
tavaszi vetéshez, – ellenben a husvét husvét s ekkora ünnepet
pénztelenségben elszenvedni nem lehet. Ilyformán, bár János úgy
gondolkozott, hogy jobb utak idejéig nem mozdul eladni való
holmival sehova (különösen, hogy még az adóért sem hajkurásszák
ilyen tavaszidőtájban az embert), most mégis gondolt valamit.</p>
<p>Bárány van már, elég szép, elég rendes. A bizon’, egyet be
lehetne a városba vinni eladni. Mivelhogy a dohány is nagyon rossz
mostanában s annyi rágyujtást igényel egy <span class=
"pagenum"><a name="Page_236" id="Page_236">-236-</a></span> pipára
való tömet, hogy tisztára kifogyott a masina a házból.</p>
<p>Miután a városba eszerint mindenképp be kell menni, János
nagyhamar belegyőződik a dologba s a kamarába megy, ahonnan zsákot
szed elő. Most a zsákkal a juhok közé vonul s a leghitványabbat ki
is választja azok közül. (Bolond ember az, a ki a jószága szebbjeit
adja el.) A bárány a zsákba kerül, János mindkettőt a vállára veti
s megindul a tanyából csak úgy gyalogosan. Nem lakik a várostól
messze, másfél óra alatt odaér s ekkora utért nem érdemes a lovakat
befogni.</p>
<p>Ámbátor hogy ehhez az aktushoz nem ló kell, hanem kutya.</p>
<p>Mondja is János a kuvasznak, mikor az asszonytól elköszön s
halad ki a tanyából:</p>
<p>– Gyere no, Puli.</p>
<p>Ez annak fölöttébb hízeleg. Ugrik azonnal s megy vidáman előre
az uton. Igy haladnak. János néha egy vállról a más vállra teszi a
zsákot. A bárány ilyenkor azt mondja:</p>
<p>– Bé…</p>
<p>– Ne bégess, szamár, – mondja neki nyugodtan János – hiszen a
gazdád visz.</p>
<p>Evvel a város széleig érnek, a hol a vámvonal kezdődik s János
most már letér az ut közepéről a szélre, hogy szemlélődjön.
<span class="pagenum"><a name="Page_237" id=
"Page_237">-237-</a></span></p>
<p>A vámvonalon kivül van a töltés s a töltés előtt a kubikgödrök.
Azok közül kinéz egy igen alkalmatosat.</p>
<p>– Ez éppen jó lösz, – mondja magában s bodor füstöket ereszt a
pipájából.</p>
<p>Le is megy abba a gödörbe, ott leteszi a zsákot s hivja
pulit.</p>
<p>– Puli ne, – szól neki.</p>
<p>A puli nincs ilyen szives hiváshoz szokva s szerfölött
meglepődik a hangon. Csak sunyi módon oldalog előre-hátra, a
farkával igen mutatja a bizalmas szó fölött való örvendezését, de a
füleit hátra csapja s a derekát meggörbiti, a mint ott jár-kel s
mindenféleképpen azt igyekszik látszatra hozni, hogy közeleg a
gazdájához, pedig voltaképpen egy szikra kedve sincs hozzá. Elég a
tanyai kutya bizalmával kétszer-háromszor visszaélni olyformán,
hogy hivó szóval magához csalja az ember s azután elrugja: akkor
aztán ilyen lesz – elvesz a hite a gazdában. Jegenyének többször s
egyre hizelkedőbb hangon kell beszélnie hozzá, hogy magához
csalja.</p>
<p>– Gyere ide, Puli, kis Puli, – szólt neki lágyan.</p>
<p>A Puli egyre közelebb oldalog, mignem egyszer aztán János
elkapja a fülét.</p>
<p>– Au! – mondja a Puli. <span class="pagenum"><a name="Page_238"
id="Page_238">-238-</a></span></p>
<p>– Ne vonyíts, majom, – felel neki János – hiszen semmi bajod sem
lesz.</p>
<p>Míg a Puli fülét fogja, a másik kezével kirázza a zsákból a
bárányt. A kubikgödörből széttekint figyelmesen, hogy látja-e
valaki? Mikor látja, hogy, senki sem látja, nyugodtan fog a a
munkához. A Pulit belevezeti a zsákba, ennek a végét gondosan
összecsomózza, beköti: a bárányt pedig a földbe ásott bánya sarkába
helyezi. Az ott megmarad, mert sással egymáshoz van bogozva a
lába.</p>
<p>Most ujra mondja Jancsi: – Gyere no, Puli, – de ezuttal a Puli
nem megy, hanem viszi a János. Kissé ténfereg a zsákban a kutya,
mert szokatlan a helyzet, meg vinnyog is, de a gazda ilyenkor
megrázza a hátán s arra elcsöndesül. Ilyen harczok közben haladnak
a vámig, a hol János kiegyenesedik s végtelen méltósággal vonul el
a kardos emberek előtt.</p>
<p>– Ohó! Hát kend? – kiáltják rá amazok.</p>
<p>János nem hall semmit, csak megy odább.</p>
<p>– Ember, hé, hé! – kiabálják megint utána.</p>
<p>De egy vámőr még felé is szalad.</p>
<p>Jegenye nyugodtan fordul meg:</p>
<p>– Mi kő? – kérdezi.</p>
<p>Amazok visszakérdik:</p>
<p>– Mi van a zsákban? <span class="pagenum"><a name="Page_239" id=
"Page_239">-239-</a></span></p>
<p>János éktelen nyugalommal felel:</p>
<p>– Kutya!</p>
<p>No erre nagyot nevetnek. Micsoda szamárbeszéd.</p>
<p>– Nem igaz, – mondják. – Csak nyissa kend ki azt a zsákot.
Minket ugyan be nem csap.</p>
<p>– De mikor mondom, hogy kutya, – szól János érzékenyen.</p>
<p>A vámost elfutja a méreg.</p>
<p>– Hallja, – kiabál most már, – hát velem ne komédiázzon, mert
rosszul jár.</p>
<p>– Ugyan?</p>
<p>– Ugyan ám.</p>
<p>– No, no, – véli János – ismeröm én a törvényt.</p>
<p>– Ejha! – kiált a vámos, a kit ez a kötözködés nagyon boszant –
nem tudom, kitől tanulta volna kend?</p>
<p>– No, – adja a szót tovább emez – tanulni nem tanultam senkitől,
hanem csak úgy hallottam.</p>
<p>– Nem tudnám kitől? – feleli a vámos.</p>
<p>– Hát azt már nem tudom megmondani, hogy kitől hallottam.
Gondolom, maga is tuggya, hogy ki a mostani kiráj az országon, de
nem tudná mögmondani, kitől hallotta?</p>
<p>A vámos le van fegyverezve a disputában s <span class=
"pagenum"><a name="Page_240" id="Page_240">-240-</a></span> most
már csak arra szorítkozik, hogy a zsákot általvizitálja.</p>
<p>– Bontsa ki, – parancsolja.</p>
<p>– De elugrik, – védekezik János. – Nem bontom én ki.</p>
<p>Hanem hát muszáj. Ez az óhajtott szó a legnagyobb hatalom a
világon, a muszáj. János leveszi a válláról a zsákot, az alját a
földre helyezi s mikor a tetejét megbontja, lent rug egyet titokban
az ebhez. Az azután vonyítva ugrik ki a zsák száján, szinte repül s
úgy fut, hogy lehetetlenség utólérni.</p>
<p>Jegenye János káromkodva lohol utána s a mig a töltésen tul nem
ér, folyton szitkozódik. A mint azonban a vámosok elől födve van,
nyugodtabb a lépte. Látja, hogy a Puli nyilegyenest száguld haza
felé.</p>
<p>– Szögény, – mondja, – de mög van ijedve.</p>
<p>Azzal a kubikgödörbe megy, beteszi a zsákba a bárányt s halad
ujra a vámosok felé. Mikor elibük ér, haragosan integet s
megfenyíti a vámost az ujjával.</p>
<p>– Köszönjék az Istennek, – mondja – hogy elfogtam.</p>
<p>A vámos érzi, hogy hibás s nem felel, inkább lehajtja a fejét.
János pedig méltósággal halad befelé s az uton a komával
találkozik. <span class="pagenum"><a name="Page_241" id=
"Page_241">-241-</a></span></p>
<p>– Hát kend – kérdi a koma.</p>
<p>– Ehuné – felel János.</p>
<p>– Ilyen későn halad kend befelé?</p>
<p>– Az ám, – mondja János, – késésbe vagyok. Egy kis sorom volt.
Ezöket a népeket oktattam ki itt a kaliczkás házba, hogy a fületlen
csizmát is föl löhet huzni.</p>
<p>– No, no, – válaszol menőben erre meggyőződéssel a koma.</p>
<hr class="chap" />
<div class="chapter"></div>
<p><span class="pagenum"><a name="Page_242" id=
"Page_242">-242-</a></span></p>
<h2>Iskola a pusztán.</h2>
<p>Fehér út van a magas fák között. Hol homokos, akkor csak úgy
magától való, hol pedig szikes. Ez esetben csinálva van. A szik a
tanyák aszfaltja s egyéb haszna nincsen neki, mert az elhagyott,
kopár földeken csak elvétve söprik a szódát. A gyár leverte itt is
a természetet, ma a szódát nem söprik, hanem csinálják. Hanem azért
a sziknek meg van a maga haszna: aszfalt az, meg kövezet.
Ráterítgetik az útra s mikor az eső megveri, összeáll keményre s
úgy gurul rajta a kocsi, hogy azt öröm nézni.</p>
<p>Az iskola udvara is ezzel van kitapasztva, száraz időben kemény
és egyenletes, esőben csuszós. Az udvar körül van a tanító
gazdasága: a méhes, az ól, a virágos kert, továbbá a földecske, a
mely kukoriczácskát és buzácskát terem, valamint a czirokot is, a
mely seprőnek igen alkalmatos. A tetőn gólya lakik, rendszerint a
kéményen, a melyhez fészkét dróttal szokás odakötni, hogy a
szélvihar le ne verje. <span class="pagenum"><a name="Page_243" id=
"Page_243">-243-</a></span> Az útra forduló részen a harangláb áll,
benne a fiókharanggal, melynek a szava libegve száll szét a
tanyaházak barna tetői fölött s a jegenyefák, akáczok meghajlítják
előtte koronájukat.</p>
<p>Nagy darab földek központja az iskola. Ott tanulja a tudományt a
sok apró pusztai ember, lábolván télen át a havak tetején a tanító
úr elébe. A széles buzavetések, a végeláthatlan kukoriczások, zöld
legelők között a czivilizáczió első, kezdetleges pontja: az iskola
a mezők növényei fölött.</p>
<p class="center">*</p>
<p>Nem az, a mi a városi, sem nem az, a mi a falusi, hanem az egy
egészen elütő valami. Építenek a táj közepén egy házat, abba jön a
tanító s utána következnek a puszták kicsinyei. A Jancsik, Pisták,
Miskák, Klárák, Viktorok, Pannik. A tanítás nem úgy megy, mint
máshol. Nyáron a földből kell a tudományt szerezni itt, nem
könyvből. A nagyobbacska a ház körül segít, vizet hord a dolgozó
szülőknek, az apróbb libát őriz és malaczot. Azután a kis kezek
részére is akad tavasztól őszig a tanyákban mindig foglalatosság:
iskola ott csak akkor van, mikor a dolgok megszűnnek, mikor megjön
borongós idejével az ősz és csatakos lesz az avar. Tart azután
télen át késő tavaszig, mikor <span class="pagenum"><a name=
"Page_244" id="Page_244">-244-</a></span> ujra rügyet vet a faág, a
gólyák hazatérnek külföldi útjaikból és az ő kelepelésük lefuj az
iskolának.</p>
<p>Egy terem van csak, a melyikben tanítanak, mert minden osztály
az egyetlen tanító alatt áll. Mikor a harmadik osztályt tanítják,
az első hallgatja mindazt, de meg a harmadik is az elsőt. Ezzel ők
igen meg vannak elégedve s az iskolában jól is igyekeznek. Kora
reggel indul meg már a tanyából az apró gyermek, vászonzacskóval a
vállán, a miben könyve, a táblája, irkája, meg az étele van. A
kezében pedig nagy bot az ebek ellen, mert sok utat kell tenni az
iskoláig és télen a mezőségnek kutyái mérgesebbek.</p>
<p>A kicsike, csizmás magyaroknak minden lépése, a mit az iskoláig
tesznek, harcz a kulturáért. A miként a szüleik egész élete harcz
az életért, harcz a földdel, az időjárással, rossz emberekkel, a
kik meg akarják rontani az Isten adományát. Néztem az apraját
eleget, a mint a nekik térdig érő hóban, a téli reggel
szürkeségében, kezükben a bottal ballagtak a távol iskola felé,
hogy megismerkednének az ábéczé alapelemeivel. Az őszi szélvihar
csatakjában, vizes tarlókon, ugarokon keresztül mennek, kiki olyan
ruhában, a milyen éppen van. Bizony ott a tanítás nem mindjárt
azzal kezdődik <span class="pagenum"><a name="Page_245" id=
"Page_245">-245-</a></span> reggel, hogy no most következik Béla
királyunk története, hanem előbb nedves lábbeliket kell
szárítgatni, a fagyot engesztelni a kis testekből és sütögetni az
apróknak a hozott szalonnát, mert az így igen melegít, a kenyér
pedig a forró zsírjába mártva, ha só is van hozzá, valami pompás
eledel.</p>
<p>A ruhák sem valami hiresek, a mikben a gyerekek jönnek. Nem
mindenkinek telik odakint ilyesmiben a drágára, hanem a téli
kabátot valamely kendő képviseli, a mit átkötnek otthon a Jancsi
derekán furfangosan, hogy az eltakarja a kis mellét, a hátát, de
még a nyakát is meg tudja óvni a belehulló darától. Azt persze az
iskolában le kell oldani, mert ott meleg van, délután pedig, mikor
a gyerek újra indul hazafelé, a tanító köti föl neki, vagy a
felesége. Akkor aztán nekivág az alkonyuló délutánban a gyermek a
hómezőknek s megy, megy mígnem hazaér, hogy holnap megint jőjjön.
Már hiába, ott ez így van, mert nem lehet másként. A városi modern
gyerek belehalna az ilyen utazásokba, a mit ezek az apróságok
naponta azért tesznek, hogy a puszta iskolájában tanulhassanak. A
tanulás nem olyan, mint másutt, mert innen nem szaladnak délben
haza a mamához, hanem kiki előveszi a maga tarisznyáját, kis
bicskáját s abból falatoz, a mit <span class="pagenum"><a name=
"Page_246" id="Page_246">-246-</a></span> hozott. A kivel olyasmit
adott anyja, hogy azt meg lehet melegíteni, meg is melegítik a
tanító tűzhelyén, a többi pedig kolbászszal s egyéb disznóból való
étellel él, ha van neki. Nem mindenkinek jut ez. Nem egy csak egy
karaj kenyeret hoz ebédre, de azért az is jól esik nagyon s a hogy
meg volt az ebéd, folytatják a tanulást ott, a hol abban
maradt.</p>
<p>Nem kell gondolni, hogy valami elhagyatott helyek ezek az
iskolák, bár a pusztákon sokfelé van ilyen is. Itt a határban már
harminczon jóval fölül van a számuk, rendes és példás valamennyi. A
dolgozatokon, a miket büszkén mutogat föl az arrajáróknak a tanító,
elcsodálkozik, a ki látja. A nagyobbacska fiuk, a kik az év nagyobb
részében a vasvillával, fejszével dolgoznak, a kik már hozzá tudnak
nyúlni minden dologhoz, micsoda szép rajzokat csinálnak és milyen
szépen van az alá odaírva, hogy az tanulmányfej! Hát az írkák! Hát
a himzések! A Jutkák, Pannik és Teczák a tanító feleségétől
tanulják a varrás tudományát s a kis barna kezek öltögetése nyomán
czifránál czifrább virágok fakadnak a vásznon.</p>
<p>A tágas nagy mezők végtelen csöndjében a művelődés legelső
lépcsője az ilyen ház. Letett már régen a pusztalakó arról, hogy a
fiából csak az legyen, a mi az apja. Az előtt azt tartották,
<span class="pagenum"><a name="Page_247" id=
"Page_247">-247-</a></span> csak annyit kell tudnia, hogy ha vesz
vagy elád, a vásárban be ne csaphassák. Ma jó nevű ügyvédek,
mérnökök, orvosok vannak, a kik így a hóban másztak az iskolába
odakint az alapvető tudományokért. Az meg nem régi történet, hogy
egy városi hivatalnok valamely hivatalos ügyben járván a tanyák
között, az útfélen egy gyereket talál, a ki birkát őriz. Ugyan nem
nagyon őrizte, hanem hasonfekve valami papiron babrált. A
hivatalnok látja, hogy kajczáros föstékkel, lósörényből csinált
ecsettel a papirra nyulakat föstöget, a kik a salátát eszik s egy
piros ruhás irgalmatlan nagy katona a papiros szélén ezen
boszankokodik, de nem mehet a nyulak után, mert az egyik lába
lemaradt a papirról.</p>
<p>– Hát te mit csinálsz?</p>
<p>– Hát ezt e.</p>
<p>– Hát hol tanultál te festeni?</p>
<p>– Hát – mondta a gyerek – arra messze, a hol az a három
jegenyefa van, az iskolában.</p>
<p>A gyerek ma Münchenben végzi a festőművészeti iskolát, szép
tehetségű és sok reményre jogosító fiatal ember. Igy haladnak
előre, a kik onnan kikerülnek. Persze nem mind. A nagyobbrész kint
marad a tanyák között s emberré növekedvén, maga helyett a fiát
küldi <span class="pagenum"><a name="Page_248" id=
"Page_248">-248-</a></span> a tanító úr elébe. Minden változik,
formálódik, halad, csak éppen az öreg tanító marad, a a mi
annakelőtte volt. A haja megőszül, az arcza piros, de ránczokat
vet, a szeme fénye is fogyatkozik, azonban a kedve és vidámsága a
régi maradt. A fizetés bármilyen kicsiny, egy hosszú élet alatt
olyan helyen, a hol nem lehet pénzt elkölteni, valamicske mégis
csak maradt belőle s gond nem látogatja a házat, a melynek a
tetején a gólyák, az ereszek aljában fecskék laknak s nyáron
dönögve röpködik körül a méhek. A kevéssel megelégedő boldogok
élete ez: nyugalom, csend és egyszerűség a tanyák barna népe
között, a mely mind az ő kezei alól került ki s környezi
tisztelettel jártában-keltében és invitálja a disznótorokra télen,
vagy pedig szalonnával, sonkával tiszteli meg, a mit maga a gyerek
hoz nagy czipekedve, mondván:</p>
<p>– Ezt mög magának küldték a szülémék e.</p>
<p>– No azt okosan tették – gondolja a mester s a táblához állván,
számokat huzgál arra a fehér krétával. A puszta jövendő emberei
szótalan hallgatják, a mint beszéli:</p>
<p>– Következik pedig a negyedik művelet: az összeadás…</p>
<p>Odakint teljes csendben van minden, hó fekszik a határon, a nagy
némaságban a határ <span class="pagenum"><a name="Page_249" id=
"Page_249">-249-</a></span> aludni látszik. Olyan, mintha semmi más
nem volna a kerek világon, mint éppen csak a negyedik művelet,
vagyis az összeadás, a melynek megismerésével hatvan gyerek agya
foglalkozik a havas puszta közepén.</p>
<hr class="chap" />
<div class="chapter"></div>
<p><span class="pagenum"><a name="Page_250" id=
"Page_250">-250-</a></span></p>
<h2>Tiszai legenda.</h2>
<p>Valamiképp a mindenféle néven nevezendő emberek külső
mivoltukban változandóságot mutatnak és különbnél különbfélék testi
formáikban, azonképpen a hajó is a maga formátumában különböző és
kiki olyan, a milyen vizhez épült.</p>
<p>A hajók oldalán ugyan egyazon szekerczék dolgoznak, egyazon
emberek kezében, de a hajó azért más-más az avatott ember szeme
előtt, mert egyik merész külsejű, a másik nehézkes, a harmadik se
ide, se oda, a negyedik pedig délczeg és vidám hatást tesz arra, a
ki ért az ilyen dolgokhoz, a miként a ki nem ért hozzá, ide se
hallgasson, mert úgy sem tud meg ebből a történetből semmit.</p>
<p>Mert a mi a nagy hajókat illeti, azok valamennyien egyformán
feküsznek a lomha nagy vizen, a melynek sárga, homokos tetejéből
apró halak ütögetik ki a fejüket a napra. A hajók széles aljukkal
ráfekszenek a Tiszára, mind végtől-végig: <span class=
"pagenum"><a name="Page_251" id="Page_251">-251-</a></span> a
«László király», a «Szent Péter», a «Mihály arkangyal», a vastag
«Borbála», a hosszú «Hunyadi János», – de mindezek között elsőnek
említendő a «Szent István király», ha végtől-végig egybevetjük az
ezeken kívül valókkal is. A «Szent István király»-nak olyan
szabatos állása van, olyan vakmerő szép feje, remek kormánya és
előkelő állású domentátumja, hogy azt valóságos gyönyörűség nézni
és ez bizonyos, határozott fokú tekintély a vizen járó embernek, ha
az «István»-nal jár hol Bosznia felé, hol Győr alá, hol meg
Galaczba.</p>
<p>Nem mai hajó, nem; ezt már, akárhogy is dicsérjük, lehetetlen
ráfogni. De hiszen éppen ebben van neki a rangja, mert a «Szent
István király», nem hiába, hogy a mi legelsőbb való szent királyunk
nevét viseli, fehér betükkel kiirva fekete kátrányos oldalán, még
soha bajba nem is járt, soha hosszú útjaiból rossz hirt nem küldött
haza és azt a buzát, kősót, kukoriczát vagy bármi egyéb terhet, a
mit ez a hajó vitt Oláhországba, nem a biztosító társaságok, hanem
maga a jóságos király-apostol őrizte, a ki nem is engedte égi
kegyelmével sohasem, hogy sziklára, porondra, dunai fatönkre jusson
a hajó. Ne is adja azt senkinek az Isten, Amen. <span class=
"pagenum"><a name="Page_252" id="Page_252">-252-</a></span></p>
<p>Tudnivaló, hogy e valóságos égi kegyelem mellé meg éppen
Baráczius Mihály uram volt állandóan, harminczöt esztendőkig a
kormányos ezen a hajón. Baráczius, a kit eleven ember úton aludni
nem látott, talán nem is aludt soha, hanem vigyázta a víz folyását,
az utat és csak ment, ment; mindegy volt neki: esőben,
szélviharban, csöndben: ő ment mindig a «Szent István király»-lyal
előre-hátra, tavasztól késő őszig, a míg csak valahol be nem
fagyott.</p>
<p>Igy őrizték ketten tétova útjain a hajót: István szent királyunk
és Baráczius Mihály. Utóbb Baráczius Mihály uram beleunt a
dicsőségbe, szárazra kivánkozott, hogy majd más ember életéhez
hasonló életet él tulajdon maga is, eltesz-vesz a kertecskéjében a
Tiszaparton, rózsát szemez, őszi baraczkfát oltogat, más öregek
szokása szerint s időnkint kinéz a vizre, fölfelé meg lefelé,
ameddig ellát s nézi, melyik hajó jött meg, melyik megy. Igy volt a
kivánsága, ott is hagyta «István király»-t, de «István király» is
ott hagyta azon minutumban Baráczius Mihály uramat, ki is midőn
házába érne, először életében e szókra fakadt:</p>
<p>– Alhatnám nagyon.</p>
<p>El is aludt még aznap mindörökre, a mint az föl van jegyezve
okulás végett a hajó könyvébe, <span class="pagenum"><a name=
"Page_253" id="Page_253">-253-</a></span> az akkori első
hajóslegény, Vér András betüivel.</p>
<p>Ez a följegyzés természetes, mert Vér András igen szorgalmatosan
illegette magát e napokban, első lévén sor szerint a többi ember
között arra, hogy most már az ő vezetése alatt járja a «Szent
István király» a vizeket.</p>
<p>Másképp végezték azonban. Részint azért, mert Vér András
kegyetlenül szerette az italt, részint pedig azért, mert hazajött a
katonai szolgálatból Fónyai Imre, miután negyedfél évet töltött
hadi gőzösökön és odajárt velük mindenféle világrészekbe, olyan
szinü emberek közé, a milyenek a füszeres boltok ajtajára szoktak
festve lenni, mindig czitromot vagy czukorsüveget tartván a
kezükben.</p>
<p>Szót szóba ne öltsek, Vér András reménységének fáját
elszárasztotta a friss szellő, a mit az adriai tenger felől hozott
magával Fónyai Imre. Kemény ficzkó volt ez a legény, szálegyenes,
mint az árbocz, merész tekintetű, erős beszédű, már mint a
parancsoláshoz szokott emberek szoktak lenni.</p>
<p>Igy aztán a gazda rendelkezése szerint Fónyai Imre rálépett az
Istvánra egy szép napos nyári reggel, a mikor végig a Tiszán
mindenütt mozogtak a vizenjárók, a molnárok eveztek a partra
buzáért, a hajókat mosták, tutajos oláhok a <span class=
"pagenum"><a name="Page_254" id="Page_254">-254-</a></span>
reggelit főzve a faoszlopokon lefelé ereszkedtek, a viz teteje
csillogott végig, végig, a füzesek bólogattak, a halászok ladikjai
lassan mentek fölfelé, fenékháló vetése szempontjából.</p>
<p>Bement a padlón, föllépett a tetőre s szétkiáltott:</p>
<p>– Emberek!</p>
<p>Az első legény a hajó elején rakta a kötelet, kettő a belső
oldalon csáklyázott a tutajokra, a gyerek főzött. Mind előjött,
mind fölnézett és az első legény, rossz sejtelemmel a szivében, azt
mondta: – No.</p>
<p>Azt felelte erre Fónyai Imre:</p>
<p>– Mától fogva én vagyok a kormányos itten.</p>
<p>Vér András akkor sem szédül meg jobban, ha a gugora rudja
fejbecsapta volna. Nézett föl, a hol a kátrányos zsindelytetején
állt büszkén az uj ember.</p>
<p>– Már hogy maga? – kérdezte gunyosan.</p>
<p>– Én hát! – vágta vissza keményen Fónyai Imre.</p>
<p>– Hát’ szen jól van – vonogatta a vállát Vér András, vérkarikás
szemével pislogatva – de rakodva vagyunk egész teherrel. Holnap
megyünk Orsovára. Mikor járt maga a Dunán?</p>
<p>Hetykén vetette ezt a kérdést oda, azonban helybe választ kapott
reá, gorombát is hozzá. <span class="pagenum"><a name="Page_255"
id="Page_255">-255-</a></span></p>
<p>– Ne törődjön kend azzal! Mit tud kend ahhoz? Nem úgy megyek én
a vizen tapogatózva, mint a tutajos oláh, hanem térképről
járok!</p>
<p>Ezzel aztán be volt végezve minden. Vér András lekapta a fejét
vállai közé s huzgálta föl tovább a vizes kötelet, hogy karikába
rakja. Több szó nem esett, a legények akkor este elhagyták a hajót,
hogy szétnéznek út előtt még egyszer otthon. Fónyai Imre még a
pásztort is hazaküldte, a ki a buzát őrizte volna azon éjszaka.</p>
<p>– Csak menjen kend, mert én ugyis itt maradok.</p>
<p>Az öreg ember rátekintett.</p>
<p>– Hát nem megy haza?</p>
<p>Már el is fordult tőle Fónyai Imre s féloldalt vágta csak oda
büszkén:</p>
<p>– Első nekem a hajó. Ez a szokás a tengeren.</p>
<p>A pásztor belerázta magát a szűrbe és elment. Így volt bizony.
Egy nap megjött a tengerekről, másnap átvette a hivatalt, harmadnap
már ment útra, le az alsó Dunára. Az indulás reggelén olyanformán
kötötték el parttól a buzás hajót, mintha valamely tengeri gőzös
vágna neki az ismeretlen zöld vizeknek. A tetőről, a hol a nagy
kormány huzórudját Fónyai Imre <span class="pagenum"><a name=
"Page_256" id="Page_256">-256-</a></span> büszkén tartotta a
kezében, nem a Baráczius Mihály csöndes, szólogató szavai
hangzottak, hanem kemény, ellenkezést nem tűrő parancsok.</p>
<p>Kifordult orral a hajó a vizre, ott ivet vágott, azután uszott
lassan, méltóságteljesen a sárga viz fölött, Fónyai Imre állt fent
délczegen, előre tekintve s ügyet sem vetve a partra.</p>
<p>Ment, ment, vitte a viz két nap, három nap, lefelé a terhes
hajók lassu méltóságával. Semmi baj addig elő nem adódott, fövenyt,
porondot elkerültek, biztosnak látszott az egész út, de csak nem a
régi volt ez már többé. Nem olyan tökéletes.</p>
<p>– Nem tudom – vélte Vér András – éjszakánkint velünk van-e
Baráczius Mihály uram lelke?</p>
<p>Lehet, mert hit szerint odalátogatnak a halottak éjszakának
évadján, a hol szeretteik vannak. Lehet ennélfogva, hogy a vén
hajós ott állt láthatatlanul a kormánynál és igazgatta a «Szent
István király» menetét. Ámde a halottak csak éjjel járnak-kelnek és
suhannak halavány ködköntöseikben szerte a városok fölött, nappalra
visszatérnek oda, a honnan jöttek.</p>
<p>A szellemek, a kik éjszaka őriznek bennünket, első
kakaskukorékolásra megrebbennek, elsuhannak, s nappal bizony
mindenki a maga <span class="pagenum"><a name="Page_257" id=
"Page_257">-257-</a></span> gondjára van bizva s kiki jól teszi, ha
ügyel arra, a miért feleletet vállalt.</p>
<p>Ment a hajó. Délről már megfordult keletnek a nagy Dunán és
sebesebben uszott az erős hullámokon. Sok vigyázat kell ide; itt
is, ott is szikla, ezt kerülni, azt kerülni: megizzad a kormányos
és rángatja rúdját folyton, a csáklyák a kézben, az első legény a
hajó orrában. Fónyai Imre nézi a vizet büszke mosolylyal, tajtékos
hullámját mire sem becsülve. Százszor különbeket is látott.</p>
<p>A parton hegyek, erdők, meg sziklások. A szikla vágott ösvényén
a hegy nyergére halad föl egy leány, piros katrinczája szinte
odacsalja a szemet. Fónyai Imre nézi. Oláh leány, fiatal fáta, szép
nagyon, a mint a hegylakók ruganyos lépésével emelkedik a magasba,
ingvállát megbontja a szellő, katrinczái közé is odafurakodik, hogy
izmos lábszárait csak a fehér ruhája takarja. Térdig az is
kiszabadult, piros rózsaszin s valamely észveszejtő inger van
abban, a hogy lépdel fölfelé az egész karcsu leány.</p>
<p>– Uram, segíts! – ordítja az orom elejéről Vér András.</p>
<p>De hiszen hivhatod. Baráczius Mihály után szent királyunk is
odahagyta ezt a hajót. Nagyot roppant, a hátulja ketté vált, az
orra fölcsapódott <span class="pagenum"><a name="Page_258" id=
"Page_258">-258-</a></span> a magasba, a kormány meg hirtelen
leült, oly hirtelen, hogy már csak azt lehetett látni, a mint a
vasalt fadarab elválik a hajótól s nagy ivben a vizbe zuhan,
magával rántva Fónyai Imrét, utána meg omolnak ám egymásra a szép
piros-fehér-zöldcsikos zsákok. Biz lenyomták Fónyai Imrét a viz
alá.</p>
<p>Ott is maradt, tartja odalent a kormányt. Adj uram neki békés
nyugalmat, ha ugyan meg nem ették a halak azóta szegényt.</p>
<hr class="chap" />
<div class="chapter"></div>
<p><span class="pagenum"><a name="Page_259" id=
"Page_259">-259-</a></span></p>
<h2>TARTALOM.</h2>
<ul class="TOC">
<li>Pusztai harangszó <span class="ralign"><a href=
"#Page_3">3</a></span></li>
<li>Délelőtt a korcsmában <span class="ralign"><a href=
"#Page_9">9</a></span></li>
<li>Elveszett <span class="ralign"><a href=
"#Page_20">20</a></span></li>
<li>A ravasz Kabók <span class="ralign"><a href=
"#Page_28">28</a></span></li>
<li>Csata a katonával <span class="ralign"><a href=
"#Page_45">45</a></span></li>
<li>Thurzó utja <span class="ralign"><a href=
"#Page_53">53</a></span></li>
<li>Bucsu a homokon <span class="ralign"><a href=
"#Page_65">65</a></span></li>
<li>A szárnyékember <span class="ralign"><a href=
"#Page_77">77</a></span></li>
<li>Néhány birkák irányában <span class="ralign"><a href=
"#Page_89">89</a></span></li>
<li>Az elesett ember <span class="ralign"><a href=
"#Page_98">98</a></span></li>
<li>A tengeri város <span class="ralign"><a href=
"#Page_109">109</a></span></li>
<li>Vallatás <span class="ralign"><a href=
"#Page_122">122</a></span></li>
<li>Asszonykérő <span class="ralign"><a href=
"#Page_130">130</a></span></li>
<li>A Duna lánya <span class="ralign"><a href=
"#Page_139">139</a></span></li>
<li>István kutyái <span class="ralign"><a href=
"#Page_154">154</a></span></li>
<li>A magának való ember <span class="ralign"><a href=
"#Page_166">166</a></span></li>
<li>Burkus <span class="ralign"><a href=
"#Page_177">177</a></span></li>
<li>Legényavatás <span class="ralign"><a href=
"#Page_184">184</a></span></li>
<li>Pengetés <span class="ralign"><a href=
"#Page_191">191</a></span></li>
<li>A kompban <span class="ralign"><a href=
"#Page_199">199</a></span></li>
<li>Nazarénusok <span class="ralign"><a href=
"#Page_207">207</a></span></li>
<li>Novella <span class="ralign"><a href=
"#Page_220">220</a></span></li>
<li>Beszélgetés <span class="ralign"><a href=
"#Page_229">229</a></span></li>
<li>A csempész <span class="ralign"><a href=
"#Page_235">235</a></span></li>
<li>Iskola a pusztán <span class="ralign"><a href=
"#Page_242">242</a></span></li>
<li>Tiszai legenda <span class="ralign"><a href=
"#Page_250">250</a></span></li>
</ul>
<hr class="chap" />
<div class="chapter"></div>

</body>
</html>
